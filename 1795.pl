8 października 1989
Navaratri Pudźa
Butlins Grand Hotel, Margate (Anglia)

To było bardzo spontanicznie postanowione, że powinniśmy mieć Pudźę Dewi w Anglii. A to jest miejsce, gdzie naprawdę Pudźa Dewi powinna się odbyć, ponieważ to jest miejsce Sadaśiwy i gdzie Adi Śakti powinna być czczona. Musimy dzisiaj zrozumieć, dlaczego odprawiamy Pudźę Dewi? Jaki jest powód tej Pudźy Dewi? Co dzięki niej zyskujemy? Co mamy osiągnąć w naszej wewnętrznej treści, wewnątrz nas samych?

Po pierwsze, Kundalini jest tą Dewi. Jest Ona odbiciem Adi Śakti. Więc kiedy czcicie Dewi, najpierw czcicie także swoją własną Kundalini, doceniając Ją, ponieważ to Ona dała wam realizację. To jest o wiele głębsze zrozumienie, niż ludzie zazwyczaj mają na temat Pudźy Dewi, bo nie są zrealizowanymi duszami. Ich Kundalini nie jest przebudzona. Więc normalnie, kiedy robią Pudźę Dewi, to w celu otrzymania realizacji, aby Dewi była zadowolona – prasanna – i dała im realizację, albo żeby mieli szansę dotrzeć do kogoś, kto da im realizację. Ale wy jesteście teraz na innym poziomie. Więc jest to bardziej dziękczynienie dla waszej własnej Kundalini i dla Adi Śakti, wysławiające to, że wszystko, co się tak cudownie wydarzyło, jest zasługą Kundalini, która była w was, która była odbiciem Adi Śakti.

Ale trzeba wiedzieć, że to, że jesteśmy zrealizowanymi duszami, to nie wszystko, to, że czujemy wibracje, to nie wszystko, to, że możemy dawać realizację innym, to także nie wszystko. Więc o co chodzi? To bardzo ważne – chodzi o treść wewnątrz nas. To, co mamy wewnątrz, jest sednem sprawy. To wszystko są przejawy tego, co mamy wewnątrz. Załóżmy, że ktoś jest hojny, wtedy wiadomo, że jest bogatym człowiekiem, inaczej nie mógłby nim być.

Więc musimy przyjrzeć się treści wewnątrz nas. A kiedy zaczynamy przyglądać się treści, gdzie w naturze znajdujemy prawdziwą treść? Widzimy morze; morze jest, jak widzicie, pełne wody. Wchłania tak wiele wody zewsząd, a potem pozwala słońcu się podgrzewać i daje deszcz. Ale morze jest na najniższym poziomie, znajduje się na najniższym poziomie i wchłania całą wodę zewsząd. W ten sam sposób Sahadźa jogin musi wiedzieć, że aby naprawdę osiągnąć więcej treści, nie możemy być na wyższym poziomie na zewnątrz.

W Biblii jest powiedziane: „Musicie być pokorni”, ale myślę, że nie zostało to ludziom wyjaśnione. Tylko silni ludzie mogą być pokorni, ludzie pewni siebie mogą być pokorni, tylko ci, którzy są bogaci w swej istocie, mogą być pokorni, nie ludzie, którzy są niepewni. Ponieważ są niepewni, jak mogą być pokorni? I nie ci ludzie, których uważamy za bogatych, tak zwanych, ponieważ jeśli są bogaci, to nie są hojni, nie są zadowoleni, nie są filantropami, więc nie są bogaci. Wciąż są chciwymi żebrakami.

Zatem treść w nas należy dostrzec. Jaka jest nasza treść? Kochacie Mnie, Ja was kocham – to bardzo dobrze. Ale kiedy Mnie kochacie, musicie wiedzieć, że istnieją pewne cechy, które są bardzo godne miłości u Sahadźa jogina. Właściwie ludzie gubią się nawet po Sahadźa Jodze. Myślą, że mogą wszystko przezwyciężyć, że są w doskonałym porządku, a zostają wyrzuceni za burtę. Więc kiedy mówimy, że musimy być pokorni, to jest to treść, pokora jest treścią. Więc spróbujcie tego, spróbujcie być pokorni wobec kogoś. Spodobacie się sobie. Będziecie cieszyć się tą cechą wewnątrz was, że: „Widzisz, jestem pokorniejszy niż inna osoba”. A co jeszcze, jak odkrywamy, ma w sobie treść, to wielkie góry, ponieważ mają wysokość i tylko one potrafią schwytać chmury. Jest więc taki związek między pokorą oceanu a wysokością gór. Taki powinien być Sahadźa jogin. Jest tak wysoko, ponieważ tak wiele treści jest w tym oceanie, że stał się piękny jak chmury i dotknął jego wysokości, jego Kajlasu, gdzie rezyduje Śiwa. To jest tak radosne.

Oczywiście, tak jak Mnie tam namalowaliście, to prawda, że taka była kiedyś Moja sytuacja. Dzisiaj również jest to Moja sytuacja, bez wątpienia, w bardzo subtelny sposób, bo jest tak wiele negatywności i muszę sobie z nią radzić na wszelkiego rodzaju poziomach. Nie ma usprawiedliwienia dla człowieka, który jest diabłem, żadnego usprawiedliwienia, a dla Sahadźa jogina nie ma go wcale. Ale skoro raz nazwałam was Moim synem, Moim dzieckiem, jest pewne małe błogosławieństwo; które daje, powiedziałabym, długą linę. Ale o tę długą linę nie należy dbać. Musicie dbać o swoją własną jakość, o swoją wewnętrzną zdolność do wchłaniania.

Spójrzcie teraz na ocean, jaki jest. Wszystko, co jest wokół, wpada do oceanu, wszystko. A potem słońce – możemy powiedzieć, że to Duch – odparowuje. Możliwe tylko w oceanie. Nie odparowuje rzek tak bardzo, jak ono może, bo ocean jest tak rozległy, tak głęboki, niewyczerpany. A potem wychodzi z tego absolutnie czysta materia i to może pójść i dotknąć serca. Bo jako Sahadźa jogini, te serca są na bardzo wysokim poziomie, tam, gdzie rezyduje Śiwa. Nikt nie może tam dotrzeć, z wyjątkiem czystości, i dopóki nie macie tej wielkości, tej głębi, tej pokory i marjad. Wiecie, że morze nigdy nie przekracza swoich marjad, a jeśli naciśniesz go z jednej strony, przejawi się to z drugiej – nigdy ich nie opuszcza. Gdyby Ocean Spokojny był głębszy nawet o sto stóp, byłby problem. Więc nawet w głębokości, w wysokości, w rozprzestrzenianiu ma swoje własne marjady. Ale w tych marjadach on ma poczucie, że jest jednością z naturą, jednością z Matką. Nie przeszkadza Matce Ziemi, ładnie umieszczony w ciele Matki Ziemi.

Natura jest związana przez Boskość. Boskość opiekuje się naturą. Więc wszystko układa się pięknie i macie wolność. A po Sahadźa Jodze macie większą wolność, absolutną wolność, ponieważ nie możecie być związani przez nic nonsensownego, nic grzesznego, nic niskiego. Jesteście ponad tym jak góra. I tak, gdziekolwiek jest połączenie góry i oceanu, tam mogą przypływać statki. Głębocy ludzie mogą przybywać tylko do takich brzegów, gdzie jest głębia. W ten sposób osiągacie swoją głębię, między waszym Sercem a waszą Bhawasagarą, tym pięknym obszarem, gdzie ludzie mogą do was przychodzić i po prostu wiedzą, że to jest coś wspaniałego, każdy to wie.

Widzieliście, że z wyglądu jestem jak każda inna kobieta. Nie wiem, może myślicie, że jestem inna, ale normalnie... Ale ilu ludzi przychodzi na Mój program? Jak oni przychodzą na Mój program? Musicie pomyśleć. W Kolumbii, gdzie nikt nawet nie słyszał Mojego imienia, przyszły tysiące – to znaczy, bardzo zaskakujące. I ludzie nie mieli gdzie usiąść. W Rosji, gdzie, no cóż, nie ma mowy, żeby znali Moje imię, nie ma wydanych żadnych książek, nic. Więc możecie powiedzieć: „Matko, Ty manipulujesz tym poprzez zbiorową nieświadomość”. Ja tego nie robię, ale ona to robi – tak myślę. Więc kiedy Sahadźa jogini mają tę treść w sobie, zbiorowa nieświadomość, Boskość będzie działać, na pewno będzie działać. Jak ktoś, kto rozgłasza reklamy, to i tamto, tak, ludzie przychodzą. Ponieważ bierze pieniądze, myślą, że mogą tego człowieka kupić. Ale tam, gdzie nie ma pieniędzy, nie ma biznesu, niczego, wy jesteście po prostu zwykłymi ludźmi, tak jak oni, więc? Ale to wszystko jest dziełem Boskości, czyż nie? Więc Boskość to załatwia. Ale jeśli Sahadźa jogini w danym miejscu są do niczego, to nawet jeśli Ja tam jestem, to nie działa. Jeśli są to ludzie bez zaangażowania, to nie działa.

W żaden sposób nie chcę was zniechęcać, ale rzec wam, że musicie rozwijać swoją treść wewnątrz siebie, całkowitą wiarę w siebie. To jest największa właściwość Sahadźa jogina. A czym jest ten ocean? To miłość, to miłość i miłość. Nie mówi, nie robi wiele, nic nie trzeba w tym robić. To po prostu działa spontanicznie. Im mniej robicie, tym lepiej. Im więcej próbujecie robić: „Zrobię to, zmanipuluję tamto”, nie, po prostu rozwijajcie swoją treść wewnątrz siebie.

I wyobraźcie sobie, jesteście wszyscy takimi szczęściarzami, macie tak wiele udogodnień, których nikt nie miał. Musieli iść do dżungli, musieli znosić cały gniew swoich guru i nikt ich nie chronił. I nigdy nie mieli Adi Śakti, by ją czcić. Więc macie ze sobą Adi Śakti, której mocą jest cała ta Boskość. Jesteście więc w tak korzystnej pozycji. Ale najpierw musicie to sobie uświadomić. Więc kiedy mówimy, że powinniśmy mieć treść, to naczynie musi być mocne, w przeciwnym razie wszystko się rozpadnie. I tę siłę powinniście znać, że jesteście całkowicie chronieni. Nikt nie może was skrzywdzić. Będą próbować. To musi tak być, inaczej jak sprawdzicie, czy jesteście całkowicie bezpieczni, czy nie. Więc ktoś musi spróbować jakichś sztuczek, tylko po to, by zobaczyć i byście wy obserwowali, jak odnosicie sukces. Nic nie robiąc, będziecie zdumieni, wszystko zostanie oczyszczone. I nie będziecie wiedzieć, jak sprawy się wyjaśniły, jak sprawy się ułożyły.

Więc przychodzi siła. Znowu pytanie brzmi, jak siła przychodzi do Sahadźa jogina. Tutaj powiedziałabym, że to jest śraddha. Śraddha to nie jest ślepa wiara. Po Sahadźa Jodze, po realizacji, wiecie wszystko. Widzieliście Moje zdjęcia, widzieliście, jak działa Sahadźa Joga, widzieliście, jak możecie unosić Kundalini u ludzi, możecie czuć wibracje; możecie czuć wibracje innych, możecie uzdrawiać innych. Cała ta moc jest w was. Ale uświadomienie sobie tej mocy bez ego jest waszą siłą. A kiedy jesteście potężni, nie macie ego, bo po co ono jest potrzebne? Ego jest tylko wtedy, gdy nie macie mocy, ponieważ chcecie mieć więcej, więcej, więcej. Ale kiedy jesteście w pełni, nie ma ego. Więc tę moc trzeba najpierw stwierdzić, dowiedzieć się, czy jesteście potężni, czy nie, najpierw się dowiedzieć.

A potem, jakbym miała usiąść na krześle, zobaczę: „Czy jest w porządku, czy się chwieje?”. „Och, jest w porządku, mogę na nim usiąść”. Niektórzy Sahadźa jogini wciąż pozostają na peryferiach. Czasami jest bardzo duża przepaść między niektórymi, którzy osiągnęli wielkie wyżyny, a niektórymi, którzy są na zewnątrz. To wszystko są negatywne siły, które zostały zabite dawno temu. Wystarczyła jedna Śakti, aby je zabić, Śakti Kali, Śakti Durgi, ale wy macie ich tak wiele. Macie Śakti Mahalakszmi, macie Śakti Saraswati, macie wszystkie dwanaście bóstw, które dla was pracują. Więc „uświadomienie sobie tego” oznacza, że musicie mieć całkowitą wiarę w siebie. Jeśli wciąż w siebie wątpicie, to też jest ludzka cecha. To znaczy, pies wie, że jest psem. Nie wątpi, że jest psem, albo kot, prawda? Albo tygrys wie, że jest tygrysem, i wie, jakie ma zdolności. To tylko ludzie mają, oprócz innych głupich cech, tę jedną, że potrafią w siebie wątpić. I ta cecha wątpienia uczyniła ich tchórzami.

W Sahadźa Jodze nie powinniście mieć żadnych wątpliwości co do siebie. „Ponieważ wciąż robię tak i tak, Matko, wciąż robię tak i tak, więc jak?”. To się tego pozbądźcie! Jak mogę rozwiązać wasz problem, skoro chcecie nosić małpę na plecach? I Ja wciąż noszę tę małpę na waszych plecach. Pozbądźcie się małpy, i koniec. To takie proste. To znaczy, według Mojej prostej logiki, taka jest odpowiedź. Dlaczego chcecie nosić małpę, a potem przychodzić i Mi mówić: „Matko, noszę małpę”? Widzę to! Zdejmijcie ją z głowy! Zdejmijcie ją z pleców! To bardzo proste, jesteście Sahadźa joginami.

I to właśnie odkryłam u Rosjan. Naprawdę nie mieli żadnych małp, bardzo zaskakujące. Myślę, że w ogóle nie ma tam małp. Żadnych! Żadnych prywatnych problemów, żadnych publicznych problemów, żadnych innych problemów, nic, nic, o niczym nie dyskutują. To jest to, mogliby rzec, że „Nasz rząd jest taki, jest...”, nic, nic, nic. Mieli wszystkiego pod dostatkiem, musieli mieć. Bardzo oczytani ludzie, bardzo dobrze wykształceni, bardzo wielkie zawody, bardzo pokorni, bardzo otwarci; chcieli tylko realizacji, to wszystko. Rzekli: „Przybyłaś tu dla naszego wyzwolenia”. Dotykali nawet Mojego sari w ten sposób. Miejsce, po którym szłam, dotykali, wyobraźcie sobie. Kto im mówił o wibracjach? Nigdy nie powiedziałam, że jestem Adi Śakti. Jak Mnie rozpoznali? Rozwinęli w sobie tę siłę, tę śraddhę. I nigdy nie mówiono o Bogu w tym kraju. Mają jakichś głupich ludzi, którzy mają kościoły i tego typu rzeczy oraz instytucje islamskie, ale większość ludzi jest tak silna, a treść sama się ukazuje.

Wyobraźcie sobie, za każdym razem, gdy mają program, nawet teraz, na spotkaniach po programie, jest tam co najmniej tysiąc osób. W tej Anglii nie możemy zebrać nawet tysiąca na Pudźę Dewi. A oni przybywają z odległości tysięcy mil, z Syberii, stąd i stamtąd. I zarezerwowali sobie miejsca, bo tam za sale trzeba płacić. Więc chociaż Sahadźa jogini nie biorą pieniędzy, płacą za sale. Ale bylejakość, bycie na peryferiach, nieangażowanie się, traktowanie tego na luzie, to nie jest droga Sahadźa Jogi.

Nie musimy zabijać demonów. Nie ma potrzeby wstępować do żadnej armii ani walczyć jak żołnierze, którzy walczyli z Dewi, nic z tych rzeczy. Musicie tylko usunąć negatywność wewnątrz siebie, ospałość z siebie, ale przepracować to. Mówimy mantry, wiemy, jaka jest moc mantr, ale musicie utrzymywać je w stanie przebudzenia. W tym celu mówiłam wam sto razy, musicie medytować. Nie w taki sposób, że medytacja, „No dobrze, to jak gra w golfa”. To nie tak. To poważna sprawa, czcicie Adi Śakti. Z tym pełnym zrozumieniem i oddaniem musicie to robić; to nie jest mechaniczna czynność, to nie jest gra. To jest coś bardzo subtelnego i wyjątkowego. Nie da się tego opisać żadnym działaniem, ale to jest po prostu bardzo głębokie uczucie. Do tej głębi żadne inne uczucie nie dociera; z tym uczuciem musicie medytować. A potem zobaczcie rezultaty. Wielu ludzi mówi: „Zrobiłem to, Matko, zrobiłem tamto. Wciąż mam to i tamto” – bo nie jesteście wystarczająco głębocy. Nie chodzi o to, jak dużo się modlicie, nie chodzi o to, ilu słów używacie do modlitwy, ale o to, jak głęboko dotknęliście stóp Boskości, to jest ważne.

Więc dzisiaj musimy zobaczyć, że Dewi używa swojego miecza, aby przebić nasze serce, tak aby cała negatywność uciekła, i przez to chce zasadzić lotos, aby Śiwa mógł się w nim osiedlić. Chce zabrać całą tę brzydotę z wnętrza. To jest jak operacja, ale tak delikatna i tak pięknie wykonana, że nawet jej nie poczuliście. Pewnego dnia ktoś dał Mi książkę o Dewi, a wibracje są tam nazywane „spanda” – co oznacza „pulsacja” – to prawda, bez wątpienia, i nazywa się to „anahata” w sanskrycie, co oznacza „bez uderzenia” [niezranione]. Ale czytałam tę książkę i rzekłam: „To jest jak kręcenie się w kółko, w górę i w dół, wchodzenie w «to znaczy to, a tamto znaczy tamto»”. Jak ktokolwiek może zrozumieć tę książkę, jest taka okropna!

Podczas gdy Ja mówiłam to wszystko i o wiele więcej, a oni wiedzą to tak łatwo. Jeśli przeczytacie dwie strony tej książki, rozboli was głowa, mówię wam. Ale to, jak cała wiedza Sahadźa Jogi przyszła do was tak pięknie, jest naprawdę niezwykłe, mówię wam. Jeśli przeczytacie mantry, dadzą wam wyjaśnienia, które czasami, mam wrażenie, nie mają nic wspólnego z rzeczywistością. Ale nawet jeśli mają, to jest to tak okrężne, tak skomplikowane. Rzekłabym, że Adi Śankaraćarja zdał sobie z tego sprawę i dlatego zrezygnował z pisania traktatów, mówiąc: „Uprośćmy to, chwalmy Matkę”. I koniec. „Jeśli chwalisz Matkę, wszystko jest w porządku”. Ale tak nie jest. Uważam, że to nie jest takie proste. Widzicie, ludzie są wielkimi ekspertami, mogą być jak radia głoszące pochwały. Nic nie wchodzi do serca. Ale musicie rozwinąć tę głębię.

W Sahadźa Jodze pracujemy poprzez nasze serca, a nie poprzez nasze mózgi. Musicie rozwinąć to serce i przyjmować do niego wielkość innych ludzi. Ludzie potrafią bardzo łatwo dostrzec, co jest złego w innych. Nie chcą widzieć, co jest złego w nich samych. Każdy inteligentny człowiek może to zobaczyć, nie potrzeba mu do tego realizacji. Ale mądra osoba widzi, co jest w niej złego, i ufa. Ona ufa wtedy sobie, ponieważ jest mądra. Nie wątpi, wie, że jest mądra. Wie, co jest w niej złego i co należy zrobić.

Więc praca Bogini jest dzisiaj bardzo odmienna, jak możecie to wyraźnie zobaczyć. Oczywiście, symbolicznie jest taka sama, ale stała się bardzo subtelna, bardzo subtelna. Pierwszą pracą jest zniszczenie negatywności, która się szerzy, jak wiecie. Im więcej światła wejdzie, tym ignorancja zniknie. To światło się rozprzestrzeni, cała ciemność odejdzie. Ale wy jesteście światłami. Musicie zapalić światła i musicie dbać o swoje światło, i musicie uczynić to światło wiecznym. To jest jedna praca, którą wykonujecie. Wykonujecie piękną pracę Bogini, którą jest szerzenie światła, oświecanie ludzi. Negatywność, która jest wokół was, nie jest tak niebezpieczna, jak ta, która jest w was.

Dzisiaj stała się subtelniejsza. Negatywność stała się subtelniejsza. Wniknęła w waszą istotę i bądźcie ostrożni – w każdej chwili może was przewrócić. Nawet jeden krok postawiony niewłaściwie, gdy się wspinacie, może was sprowadzić w dół. Więc trzeba być czujnym, bez napięcia. Musicie być czujni bez napięcia. A czujność rośnie. Kiedy światło wchodzi do waszego wnętrza, zaczynacie to widzieć. Od razu widzicie: „O, to jest to! Więc ja, taki a taki – to jest to!”. I wiecie, jak to naprawić, i wiecie, jak to uporządkować. I od razu się za to zabieracie. Jak na dobre sari coś spadnie, natychmiast je czyścicie. W ten sam sposób musimy być bardzo, bardzo... czujni; „daksza” to jest słowo na to. To była praca Bogini wcześniej. Bogini dawała oświecenie i Bogini była czujna za was. Siedziała jak tygrysica dla swoich dzieci. One się modlą, odprawiają pudźę, odprawiają jakąś homę, hawan, więc Bogini siadała, chroniła je przed wszelką nadchodzącą negatywnością, wszystkimi nadchodzącymi rakszasami, zabijała ich, to, tamto. Ale ten etap już minął. Teraz Ona weszła do waszego wnętrza. Więc wy musicie zabijać swoją negatywność, staliście się tak potężni jak wasza Matka.

Żadna negatywność nie może was dotknąć. Więc możecie dawać realizację, macie tę moc bardzo dobrze; i możecie dostrzegać swoje wady bardziej niż wady innych. I próbujecie je usunąć, ponieważ nie są dobre, nie służą waszemu dobru, nie służą waszemu wznoszeniu. Nikt na tym nie zyska. Na poziomie kolektywnym to po prostu działa automatycznie. Nie musicie się martwić. Dochodzi to do kulminacji i osoba odpada; jakby ktoś wbiegał jak ślepiec na klif i skakał, skakał w dół. Nie musicie się o to zbytnio martwić. To po prostu działa. Widzieliście, że tak to działało. Teraz kolejna cecha, którą macie: wierzyć, że Bogini działa poprzez was. W was Ona mieszka, macie moce, przeniknęło to do was, to, że możecie pocieszać ludzi, możecie ich uzdrawiać, możecie dawać im spokój, możecie dawać im błogość.

Ale to, co Bogini uczyniła w was, to to, że dała wam błogość, staliście się błogością. Jak, powiedzmy, jest chłodzący klimatyzator, dostajecie stamtąd chłód. W ten sam sposób, jeśli emitujecie błogość, dajecie błogość innym. Ale jeśli nie ma w was błogości, to jaką błogość możecie dać innym? Więc Sahadźa jogin musi być pełen błogości jak Bogini. Widzicie, Ona ma bardzo skrajne cechy, jak pewnie wiecie, jest niezwykle okrutna, potrafi być bardzo okrutna, i potrafi być niezwykle łagodna – jak dwie wczorajsze ragi. Potrafi być niezwykle surowa, niezwykle surowa, ponad wszelkie ludzkie oczekiwania, i potrafi być niezwykle łagodna. Więc tej surowej części nie musicie mieć. To po prostu zadziała. Ta część jest zarezerwowana tylko dla Boskości. Wy po prostu weźcie tę drugą stronę. Niech tą surową częścią zajmie się Boskość. W końcu Boskość też musi wykonać jakąś pracę. Jeśli wy wykonacie całą pracę, to co będzie robić Boskość?

Więc Boskość zajmie się tą częścią. Musicie więc cieszyć się sobą, tak jak Bogini cieszy się Sobą; cieszy się Swoją błogością, cieszy się Swoim spokojem, cieszy się wszystkim: Swoim stworzeniem, Swoimi dziećmi, ich miłością – wszystkim się cieszy. W ten sam sposób wy macie się cieszyć. Musicie wiedzieć o wszystkim, musicie być absolutnie świadomi. I nic więcej nie jest potrzebne, tylko rzec: „O Boskości, proszę, chroń nas”. Co najwyżej! Nawet jeśli tego nie powiecie, wszystko jest w porządku, jesteście pod opieką. Bóstwa przygotowują scenę, rozumiecie. Nie widzicie tego, wszystko jest tam, niewidoczne. A wy jesteście na scenie, więc one patrzą, gdzie skierować światło, gdzie umieścić, jakie światło, co trzeba zrobić, co trzeba zmienić wokół. Wszystko aranżują. Wy jesteście tu sobie wygodnie. Więc nie musicie wykonywać całej tej pracy. Wykonujcie swoją pracę, czyli grę aktorską i mówienie dialogów. To wasza praca. Niech one wykonują swoje zadania, robią to bardzo dobrze. Są doskonale przygotowane i są ekspertami. Więc pozostawienie pewnych rzeczy w rękach Boskości jest tym, co nazywamy „poddaniem się”. I jeśli tyle z tego zostanie zrobione, wtedy większość waszych spraw ułoży się tak cudownie. To znaczy, będziecie zdumieni: „Jak, Matko, jak to się ułożyło? Nigdy nie spodziewaliśmy się, jak udało nam się to załatwić?”. Działa bardzo, bardzo wielka siła: Siła, Energia, która jest Źródłem wszystkich energii, która stworzyła ten wspaniały wszechświat, która stworzyła tę Matkę Ziemię, stworzyła to słońce, która stworzyła was bardzo delikatnie. Ta Siła działa. I ta Siła opiekuje się wami, tak dumna z was, że teraz weszliście na scenę.

Więc tak jak jest, modlimy się dzisiaj do Bogini, aby „Pomóż nam walczyć z naszą negatywnością wewnątrz nas. Daj nam Swojego tygrysa, abyśmy walczyli, daj nam Swojego lwa, abyśmy walczyli”. Walczmy z tymi wszystkimi okropnymi zwierzętami, które są w nas, tymi okropnymi, nawiedzającymi rzeczami, które są w nas, tymi okropnymi uwarunkowaniami, które mamy. Musicie się tego pozbyć. Wciąż, wciąż, jeśli się sobie przyjrzycie, jest wiele uwarunkowań, wiele rzeczy, widzicie. Jeśli spojrzycie, są one pokryte bardzo cienkimi zasłonami i ich nie widzicie, ale one tam są. Ale niech tygrys wejdzie do wszystkich tych legowisk i je znajdzie. A wy cieszcie się tym, jadąc na koniu, jadąc na lwie i jadąc na tygrysie – jak Bogini. Dlaczego nie? W końcu dzieci otrzymują całe dziedzictwo matki, prawda? Więc macie dostępne całe dziedzictwo. Ale musicie być godni, w tym sensie, że musicie wiedzieć, że jesteście godni, to wszystko. Musicie po prostu wiedzieć, że jesteście godni i że możecie to zrobić.

Więc znowu dzisiaj jesteśmy tutaj, aby odprawić tę pudźę, która miała być w Perth, ale tak czy inaczej nie była, i to dla was szczęście, że macie tę pudźę. I jest to coś o bardzo głębokiej naturze, bardzo subtelnej naturze. To jest jak wasza krew, bo w te siedem dni mówi się, że Bogini musi cały czas nosić czerwień, bo to jest krew. A pierwszym kolorem, jaki widzicie w łonie matki, jest czerwień. To jest bezpieczeństwo. Z jednej strony jest to czerwona płachta, z drugiej strony jest to bezpieczeństwo. Więc dla was to jest bezpieczeństwo wokół was. Gdziekolwiek pójdziecie, ono tam jest – po prostu to poczujcie. Weszliście, muszę rzec, weszliście do Królestwa Bożego, bez wątpienia. Wszyscy weszliście, tak pięknie się urządziliście. Niech Bóg was błogosławi.