1 października 1995
Navaratri Pudźa
Kampus, Cabella Ligure (Włochy)

7 Dzień Nawaratri 1 października 1995 Kampus, Cabella Ligure, Włochy

Wczoraj widzieliście, jak Durga chroniła wszystkich poszukujących, sadhaków, i jak zabijała ludzi, którzy nękali, torturowali, zabijali poszukujących prawdy. Całe Jej przyjście miało na celu ochronę ich przed wszystkimi tymi złymi siłami. W tamtych czasach była to najważniejsza praca. I tak sadhakowie dotrwali do czasów współczesnych, a teraz są poszukującymi prawdy lub już ją odnaleźli. Wszystkie te różne przejścia nauczyły sadhaków, jaki jest cel ich życia. Najpierw gorączkowo, rozpaczliwie próbowali odnaleźć prawdę i udawali się do różnych trudnych miejsc. Myśleli, że udając się w jakieś odosobnione miejsca, będą w stanie uspokoić swój umysł i będą w stanie odnaleźć prawdę. Poświęcili też wiele rzeczy: swój majątek, który ich niepokoił; swoje rodziny, które, jak sądzili, stały na drodze ich poszukiwań. Wszystko to trwało i wciąż są ludzie, którzy wierzą, że zostając ascetą, można odnaleźć prawdę. Budda zrobił to samo. Mahawira zrobił to samo. Ich życie nie było niczym innym, jak wielką tapasją. Ich tapasje pomagają nam dzisiaj w taki sposób, że teraz otrzymaliśmy wielkie błogosławieństwo, że nasze osobowości, takie jakie są, mogą otrzymać Samorealizację, o którą ludzie walczyli i zmagali się w taki sposób, że gdybyście przeczytali, jak cierpieli, bylibyście naprawdę zdumieni, jak przeszli przez to całe cierpienie i całą tę tapasję, tylko po to, aby osiągnąć swoją Samorealizację. Samo czytanie o nich i poznawanie ich historii jest gehenną. A kiedy poszukiwali, było też tak wielu ludzi, którzy próbowali ich nękać, którzy próbowali ich torturować, którzy próbowali ich zabić. A ludzie wokół nich nie wiedzieli, co oni robią. Wyśmiewali ich, śmiali się z nich, kpili sobie z nich.

Z tego wszystkiego uczymy się, że otrzymaliśmy naszą Samorealizację bardzo łatwo, bez żadnych tortur, bez żadnej gehenny, bez żadnych cierpień, postów, niczego. To nie jest prawda. Bo jesteście tymi samymi ludźmi, którzy robili to wszystko wcześniej i dlatego tu jesteście. Waszym prawem jest otrzymanie Samorealizacji. W żaden sposób nie można powiedzieć, że „dostaliśmy to za nic”. Bo życie po życiu byliście poszukującymi. Jakąkolwiek ścieżką podążaliście, jakąkolwiek religię wyznawaliście, w jakąkolwiek wiarę wierzyliście, było to dla was udręką. I ta udręka dzisiaj dobiegła końca, bo jesteście ludźmi zrealizowanymi.

Ale tak czy inaczej widzimy, że istoty ludzkie, jeśli dostają coś dość łatwo, to nie rozumieją wartości tego, co otrzymały. Otrzymanie tego tak łatwo, naprawdę musicie wiedzieć, nie wynika z tego, że byliście niczym. Byliście kimś wielkim. Byliście wielkimi świętymi, którzy udawali się w Himalaje, przechodziliście wszelkiego rodzaju męki i posty, gdzie tak wielu z was zostało zabitych i zarżniętych w imię Boga. Więc dzisiaj, cokolwiek dostaliście, jakąkolwiek Realizację otrzymaliście, to nie jest tylko coś, o czym powinniście myśleć: „Otrzymaliśmy to tylko dzięki łasce Matki”. To wasza własna wspaniała osobowość to osiągnęła. W przeciwnym razie niemożliwe byłoby dla Mnie danie wam Realizacji.

Jakąkolwiek pracę wykonały bóstwa, doprowadziły was do tego poziomu ludzkiej egzystencji, chroniąc was. Ale teraz, naturalnie, to jest ostatni krok, który przekroczyliście i osiągnęliście tę Samorealizację, a tak wielu z was osiągnęło wielkie wyżyny. Ta moc w nas, Kundalini, która połączyła was z tą wszechprzenikającą Mocą, zmagała się, prowadziła was, cały czas opiekowała się wami, chroniąc was, abyście osiągnęli swój cel w tej Kalijudze. Mówiono, że tylko podczas Kalijugi to się stanie, a ci ludzie, którzy poszukują Boga w górach i w dolinach, odnajdą Go, ale będą to normalni ludzie, ludzie, którzy będą mieli gospodarstwa domowe i będą żyli jak normalni ludzie w społeczeństwie. Nie będą to jacyś sadhu czy święci, ale ludzie, którzy są w związkach małżeńskich, którzy mają dzieci, wszyscy tacy ludzie, którzy prowadzą bardzo normalne życie, otrzymają swoją Realizację. Już to powiedziano, już to przepowiedział Bhrygu Muni. Więc to wszystko zostało już powiedziane, myślę, że wszystko zostało zaplanowane.

Ale w tym zasługa, oczywiście, przypada wam, że rozpoznaliście, czym jest prawda. Jak wiecie, jest tak wielu fałszywych ludzi wokół. Stosują wszelkiego rodzaju sztuczki, próbują wszelkiego rodzaju metod, aby zwabić ludzi. Mimo to, rozpoznaliście Mnie. To rozpoznanie jest czymś bardzo niezwykłym. I Ja Sama jestem zaskoczona, jak, niczym zagubione dzieci odnajdujące swoją matkę, wracacie do niej, w taki sam sposób wszyscy jesteście tutaj. Ale w związku z tym nie powinniśmy myśleć, że otrzymaliśmy to łatwo lub bez żadnych trudności, bo może to stworzyć mały problem, że nie pójdziemy dalej z tą samą prędkością, z tym samym oddaniem, jak to robiliśmy wcześniej.

Więc cokolwiek uważacie za łatwe, wcale nie było łatwe. To jest Sahadźa. Jest to, można rzec, spontaniczne. Ale teraz nadszedł dla was czas, aby naprawdę to zrozumieć, że ten czas jest tak ważny - musimy uratować cały świat, że musicie siebie rzutować, jak rzekłam ostatnio, i znaleźć sposoby i metody, jak możecie to robić.

W Rosji, muszę wam rzec, miałam bardzo dobre doświadczenie z bardzo wysoko rozwiniętą duszą, która jest bardzo znanym naukowcem. Jest on jednym z największych naukowców w Rosji i zajmuje się także duchowością. Rzekł ludziom: „Zajmuję się duchowością, chciałbym zobaczyć się z Matką”. Odparłam: „Dobrze, z przyjemnością się z nim zobaczę”. Kiedy więc przyszedł, spojrzał na Mnie i rzekł: „Wiem, Matko, że jesteś inkarnacją Boga w tych współczesnych czasach”. Byłam dość zaskoczona, że naukowiec to powiedział. Ale jego oczy, tak czyste i pełne oddania i pokory. Potem mówi: „Chcę coś zrobić, jeśli Mi pomożesz”. Zapytałam: „Co chcesz zrobić?”. Rzekł: „Nie mogę zmierzyć Twojej mocy, nie potrafię”. Miał przyrząd, którym mógł mierzyć moc. „Nie mogę też zmierzyć mocy Twoich fotografii”. Podał Mi liczbę, której nie mogłam zrozumieć, to było coś – siedemset do potęgi, jakiś miliard razy biliard, coś w tym rodzaju. Zapytałam: „Cóż to za liczba? Nie wiem”. Więc rzekł Mi: „Taka jest moc Twojego zdjęcia”. Więc zapytałam: „Dobrze, a co chcesz, żebym zrobiła?”. Rzekłam mu: „Możesz wziąć to zdjęcie, jeśli uważasz, że jest tak potężne”. Więc wziął zdjęcie z takim szacunkiem i w ogóle. Przynajmniej cztery, pięć razy Mi się pokłonił. Zapytałam: „Co chcesz z tym zrobić?” Odparł: „Chcę umieścić je na satelicie”. Teraz widzicie ten aspekt rzutowania – satelita. „I co wtedy zrobisz?” „I umieszczę za nim siłę elektromagnetyczną, więc to, ta moc, która jest w tym zdjęciu, przeniknie do rzeczy. Bo elektromagnetyzm może przenikać, a wraz z nim te wibracje też będą przenikać. Więc wejdę na satelitę i stamtąd będę to rzutować i zobaczę globalne problemy. Wtedy, gdziekolwiek to skieruję, problemy zostaną rozwiązane. Spróbuję przede wszystkim użyźnić tym ziemię”. Jedna Moja fotografia, wyobrażacie sobie? Zobaczcie jego projekcję. Byłam zdumiona, wiecie. Rzekłam: „Spójrzcie na tego człowieka. O czym on cały czas myślał”. Rzekł: „To nie jest trudne, to nie trudne”. Zapytałam: „Jak?” Więc pokazał Mi na przykładzie sprężyny, wiecie, coś co było jak sprężyna. Położył ją na wodzie, którą wibrowałam, a sprężyna zaczęła podskakiwać. A potem pokazał na swojej maszynie, że całość poruszała się tak szybko, wiecie. „Matko, tylko spójrz na wodę, którą wibrowałaś, jaka jest wspaniała”. Rzekłam: „Nigdy nie słyszałam, że można przekształcić tę moc w coś, co będzie działać na rzeczy materialne”. Rzekł: „Ta moc może działać we wszystkim. To jest ta moc, która stworzyła wszystko, więc będzie działać we wszystkim”. Byłam tak zaskoczona, a on rzekł: „Tylko czekałem, żeby Cię spotkać i to zamierzam rozpocząć. Mam mnóstwo pracy do zrobienia”. I rzekł do swego przyjaciela: „Chodźmy już, mamy mnóstwo pracy do zrobienia. Chcę to wszystko zrobić za życia Matki. Ona powinna zobaczyć, co mamy do zrobienia”.

Byłam zdumiona, skąd ten człowiek wziął się na tej ziemi. Takie doświadczenie z naukowcem. Na Zachodzie żaden naukowiec nawet by na Mnie nie spojrzał. Nikt by nie pomyślał, że można coś zrobić z tymi wibracjami. Ale widzicie, on już opracował metodę, dzięki której może mierzyć wibracje, zobaczcie. Nie wiem, nie zadawałam mu więcej pytań, bo pomyślałam, że jest zbyt w to zaangażowany i niech robi, co chce. I widzicie, odkrywam, że w Rosji ludzie są na bardzo wysokich stanowiskach i mają wiele pomysłów, ale duchowość jest najważniejsza, i moralność.

Był jeszcze inny dżentelmen, rzekłabym, że miał zaledwie około trzydziestu, trzydziestu dwóch lat. Bardzo błyskotliwy, przyszedł: Zapytałam go: „Co chcesz, żebym zrobiła?” Rzekł: „Nie, Ty już zrobiłaś dla nas zbyt wiele, teraz my zrobimy coś dla Ciebie”. „Więc co chcecie zrobić?” Rzekł: „Jestem tu odpowiedzialny za duchowość”. Wyobrażacie sobie? Nie mamy takiego rządu, w którym istnieje dziedzina taka jak duchowość, w którym ktoś jest odpowiedzialny za duchowość. To jest Rosja. Zapytałam: „Jesteś odpowiedzialny za duchowość?”. „Tak, i mam do czynienia z uczniami od bardzo młodego wieku aż po studia. I czy możesz mi powiedzieć, Matko, w jakim wieku dzieci są najbardziej otwarte na duchowość?”. Odparłam: „Nie ma na to żadnej sztywnej reguły. Ale jako dzieci, bardzo małe dzieci, gdyż są tak niewinne, to działa”. Więc zapytał Mnie: „Jak mamy zaszczepić w nich duchowość?”. Odparłam: „Możecie podnieść ich Kundalini, dać im bandhan, a staną się naprawdę ludźmi z taką uwagą, że będziecie tym zdumieni”. Rzekł: „Zbieram ludzi wszystkich wyznań i zamierzam im powiedzieć, że tylko Sahadźa Joga jest właściwą ścieżką”. Wyobrażacie sobie? Taka wspaniała osoba, zaledwie trzydzieści dwa lata, jeden lepszy od drugiego, pomyślałam. Jeden naprawdę lepszy od drugiego. Potem zapytał Mnie o plany: „Co powinniśmy zrobić dla patriotyzmu, co powinniśmy zrobić dla tego?”. Był tak czujny i rzekł: „Jak poprzez duchowość możemy poprawić ich życie? - uczniów”. Jest on odpowiedzialny za wszystkich uczniów w Rosji, a także jest członkiem parlamentu. Rzekł: „Jest jeszcze 8 lub 9 innych członków, którzy są w tej samej komisji i oni chcą, aby duchowość się rozwijała”.

Byłam zdumiona. To znaczy, co to za kraj ta Rosja? Jak mogli mieć takich ludzi? Potem przyszedł trzeci. On również był członkiem parlamentu, bardzo dynamiczny. Najpierw był prawą ręką Jelcyna, ale potem go zostawił. Rzekł: „On nie jest moralny. Nie chcę mieć nic wspólnego z osobą, która nie jest moralna”. „Więc co teraz robisz?” Odparł: „Teraz myślimy o tym, żeby zostać wybranym z ramienia innej partii. Nazywa się Moja Ojczyzna”. „Bardzo dobry pomysł”. „Więc w niej nie będziemy mieć sztywnych idei, takich jak demokracja czy, można to nazwać, komunizm, czy coś innego. Ale cokolwiek będzie służyć mojej ojczyźnie, to będziemy mieć”. To bardzo praktyczne, najbardziej praktyczna rzecz, że cokolwiek będzie dobre dla mojej ojczyzny, to będziemy mieć. Nic innego. Rzekłam: „Naprawdę, to bardzo praktyczne”. I on może pewnego dnia zastąpić tego Jelcyna i tak dalej. Bardzo dynamiczny, bardzo miły. Właśnie był trochę przygnębiony, bo rzekł: „Tutaj są głupi ludzie”, i tak dalej. Ale potem nabrał wielkiej nadziei, rzekłam: „Wszyscy wam pomożemy” i tak dalej. Ale co za prawdomówny człowiek. I rzekł: „Podstawą ludzkiego życia jest moralność. Jeśli nie masz moralności, to cała reszta jest bez sensu”. Studiował w Anglii, a także rzekł, że przez jakiś czas w Ameryce, i ten drugi gość też studiował. I rzekli, że w Ameryce mieli tego absolutnie dość i: „Nie chcemy tam wracać”.

Więc mądrość tych ludzi była dla Mnie naprawdę uderzająca. Teraz kolejna, trzecia rzecz, którą odkryłam, jest jeszcze znacznie głębsza niż to. Kiedy pojechałam na Ukrainę, zobaczyłam kilka bardzo ładnych obrazów, wykonanych bardzo prymitywnymi kolorami. Więc rzekli: „Matko, mieliśmy to, zanim przybyli chrześcijanie”. Pokazali Mi magazyn, w którym było zdjęcie Pierwotnej Matki i nazywali Ją „Aditi”, to jest sanskryt, my też Ją nazywamy „Aditi”. Wyobrażacie sobie? Potem rzekli: „Ta kultura istniała, zanim nadeszła chrześcijańska agresja”. I były tam obrazy ćakry Muladhara na różne sposoby, a także ćakry Adźńa [czytaj: Agja]. I sposób, w jaki o tym wszystkim mówili, nawet w tym magazynie, byłam naprawdę zaskoczona. Rzekli, że „Wszystko to było publikowane, mamy na ten temat książki, ale z powodu kościoła wszystko to zostało określone jako nonsens, że nie ma czegoś takiego jak Aditi”. Ale najlepsze co zobaczyłam, to obraz Aditi, a w Jej brzuchu była Kundalini. Albo w żołądku lub w dole brzucha. I pokazana była jako idąca w górę, w ten sposób. Rzekłam: „Spójrzcie na kulturę, jaką ci ludzie mieli”.

Potem rzekli: „Mieliśmy związki z Indiami, a oni byli Arjami i my też byliśmy Arjami i spotykaliśmy się z nimi”. Pomyślałam więc, że Matsjendranath i wszyscy ci ludzie udali się na północ Indii, mogli przybyć na tę Ukrainę, i powiedzieli, że, cała ta sprawa została wywiedziona - nazwa Ukraina pochodzi od Kuru i różnego rodzaju rzeczy wywodzono z sanskrytu. Byłam tym wszystkim zdumiona. Jaką kulturę mieli! W jakiej kulturze żyli! To jest coś, wiecie, niewiarygodnego. Podczas gdy w Indiach jest wielu ludzi bez wiedzy, co to jest Kundalini. Jeśli powiesz im Kundalini, myślą, że Kundalini oznacza horoskop. Szczególnie na północy nie mają pojęcia o Kundalini. Ale tutaj są ludzie, którzy naprawdę żyli w tej kulturze przez tysiące lat, i powiedzieli, że to było trzy tysiące lat przed Chrystusem. Wyobrażacie sobie? Trzy tysiące przed Chrystusem. I tak, my też mieliśmy cywilizacje w Indiach, jak Harappa i wszystkie z tamtego okresu. Ale oni powiedzieli, że Indie są źródłem duchowości. Ten magazyn, byłam nim zdumiona i sposobem, w jaki został zrobiony. I Muladhara i ćakra Adźńa, i wszystko to zrobione tak dobrze. Może to widzieli. Może nie otrzymali Realizacji, ale mówili o Realizacji, a także o osiągnięciu własnej Jaźni. To było tak wiele lat temu. Ale potem rzekli: „Przyszła religia chrześcijańska i rzekła nam: «To wszystko nonsens, nie miejcie z tym nic wspólnego»”. Tak jak rzekli Mi również w Grecji, że mieli Atenę i Pierwotną Matkę i tak dalej. Ale rzekli: „Nie, Matko, nic. Lepiej przestańcie”. Więc to wszystko zostało anulowane i nikt na to nie patrzył.

Ale czy możecie sobie wyobrazić, że tyle lat temu istniało to na Ukrainie? Taka piękna kultura duchowości. Kiedy pierwszy raz pojechałam na Ukrainę, mieliśmy tam ludzi. Był Czarnobyl, wiecie, to była wielka eksplozja i oni wszyscy byli... na przykład ktoś miał odcięte palce, albo można rzec, zrośnięte ze sobą. Ktoś miał wrzody na całym ciele. Ktoś miał tak wykrzywiony nos i wyglądali okropnie jak trędowaci, wszyscy ci, którzy przyszli na program. Ale tym razem, było tam więcej takich ludzi na Ukrainie, muszę wam rzec, znacznie więcej. Cała sala była pełna, trzy poziomy były pełne, przejścia były pełne, a ludzie wciąż stali na zewnątrz. I rzekli: „To my byliśmy tymi, którzy ucierpieli, a teraz spójrzcie na nas, jesteśmy całkowicie wyleczeni”. Nie uwierzycie, nikogo nie dotknęłam. Byłam tam tylko raz, przyszli na Mój program i zostali wyleczeni. Więc ta wrażliwość, którą mieli. Zastanawiałam się, dlaczego ci Rosjanie i Ukraińcy są tak wrażliwi na duchowość. Wtedy zdałam sobie sprawę, że duchowość tych ludzi jest starożytna. Od czasów starożytnych ją praktykowali. I my mieliśmy Matsjendranatha, Gorakhnatha - wszystkich tych ludzi. Ale nikt nie praktykował wznoszenia Kundalini w takim stopniu, że w każdej wiosce tworzono obrazy o Muladharze, o tej innej ćakrze Adźńa, bardzo wyraźnie. A w ćakrze Adźńa było chińskie Yin i Yang, wyobrażacie sobie?

Po odkryciu tego, naprawdę poczułam, że na świecie musi być mnóstwo takich ludzi jak ci. Teraz w Kolumbii też widziałam, mają tą samą Kundalini i Kumbhę i wszystko. Myślę, że to jest even starsze niż Trzy, cztery tysiące lat przed Chrystusem. Więc odkrywamy, że mieliśmy całą tę wiedzę we wszystkich tych krajach i wciąż, ta wiedza wciąż działa w umysłach ludzi. Są bardzo introspektywni i wiedzą też wiele o... Słońce. Tego rodzaju wrażliwość pojawia się tylko wtedy, gdy u podstaw, w korzeniach danego kraju, ma się kontakt z duchowością. To rodzaj cudownego objawienia, które można tam zobaczyć. Skąd wiedzieli wszystko o Kundalini, o Pierwotnej Matce, o tym, co się dzieje, o duchowości i co dzieje się z człowiekiem, gdy staje się duszą zrealizowaną.

Specjalną cechą, którą u nich zobaczyłam, jest to, że są niezwykle pokornymi ludźmi. Dla nich jestem naprawdę... Nie wiem, jak oni Mi się kłaniają, czasami po prostu nie mogę sobie wyobrazić, jak ci ludzie mają takie poczucie duchowości i taki spokój. Kiedy mieli ten pucz, zapytałam ich: „Nie martwicie się? Jest tu ten pucz i nie wiem, co stanie się z waszym krajem. Nie martwicie się?”. Rzekli: „Matko, dlaczego mielibyśmy się martwić? W końcu jesteśmy w Królestwie Bożym. Nie mieszkamy w Rosji, mieszkamy w Królestwie Bożym. Więc dlaczego mielibyśmy się martwić?”. I spotkanie tam tak miłych ludzi, tak wrażliwych na duchowość. Wyrzucili praktycznie wszystkich fałszywych guru, wszystkich fałszywych guru. A Mnie okazali taki szacunek i taką troskę. Zorganizowali tę Konferencję tylko dla Mnie.

Więc dlaczego wam o tym wszystkim mówię, to dlatego, że teraz wszyscy otrzymaliście Realizację. Poczuliście teraz swojego Ducha i... weszliście do Królestwa Bożego, bez wątpienia. Ale teraz musicie zrozumieć, że ta moc, którą macie, co ona z wami robi. Co ona w was tworzy. Najważniejszą rzeczą jest to, że dzięki tej mocy stajecie się świadomi bez myśli. To znaczy, że wchodzicie w teraźniejszość. Osiągnięcie teraźniejszości jest zadaniem niemożliwym. Więc, gdy jesteście w świadomości bez myśli, to co się dzieje, to żadne myśli nie bombardują waszego umysłu. Gdziekolwiek jesteście, czy to w Ameryce, czy w jakimkolwiek innym miejscu. Nie jesteście bombardowani myślami. Więc co to oznacza? Mówiąc bardzo prostym językiem, możemy rzec, że oznacza to, że nie rozmyślacie. Nie macie umysłu, który rozmyśla.

To jest podstawowy problem dzisiejszych Sahadźa joginów, który należy spróbować pokonać. To, żebyście nie rozmyślali. To jedyny sposób, w jaki możecie osiągnąć swoją stałość. Na przykład, widziałam ludzi, którzy bez żadnego powodu zaczynają się śmiać, bez powodu. Widzą kogoś, natychmiast reagują: „To było miłe, ale nie tak dobre”. Zaczynają wyrażać swoje opinie, zwłaszcza na Zachodzie, na każdy temat. Każdy wydaje się być bardzo kompetentny i zaczyna mówić, co co, co jest najlepsze, a co nie jest najlepsze, co nie jest dobre. I kiedy zaczynają mówić coś takiego, umysł zaczyna rozmyślać. Jeśli umysł nie rozmyśla, wtedy jesteście w świadomości bez myśli. Obserwujcie cokolwiek, po prostu obserwujcie. Po prostu bądźcie świadkami. Nie powinniście rozmyślać. Jeśli używacie swojej siły umysłowej, wtedy ta moc słabnie. To bardzo częsta wada u ludzi, bo myślę, że wy, ludzie, jesteście bardziej inteligentni, pomyśleliby sobie, myślę, że jesteście dobrze wykształceni, być może... nie wiem, cokolwiek sobie myślicie. Ale ten rozmyślający umysł jest bardzo niebezpieczną rzeczą dla duchowości. Nigdy nie będziecie wzrastać. A potem, z rozmyślającym umysłem, macie różne emocje, gdy o kimś rozmyślacie. Jeśli jest to wasz syn, córka lub ktoś inny, utożsamiacie się. Utożsamianie się z kimś jest sztuczne. To nie jest w rzeczywistości. Ale ponieważ ten umysł rozmyśla, on utożsamia się. Porzuciliście już wiele utożsamień. Na przykład wasze uprzedzenia dotyczące religii, ras, może narodowości, porzuciliście je. Ale wciąż rzekłabym, że rozmyślający umysł wciąż działa i to jest największa przeszkoda dla postępu obecnych Sahadźa joginów.

Zastanawiałam się: „Dlaczego rozmyślający umysł jest tak aktywny u dzisiejszych Sahadźa joginów?” Gdybyście mogli przestać rozmyślać, natychmiast ugruntowalibyście się w oceanie spokoju. Obserwujecie coś, po prostu obserwujecie. W waszym umyśle nie ma żadnej fali myśli. Wtedy stajecie się niezwykle kreatywni. Stajecie się niezwykle dynamiczni, stajecie się niezwykle współczujący. Nie macie strachu. Niektórzy myślą: „Jeśli jesteś współczujący, to ten człowiek może mnie zlinczować”. Nie macie strachu. Wszystkimi cnotami, którymi macie się cieszyć, możecie się cieszyć tylko wtedy, gdy nie rozmyślacie. To oznacza, że zostawiacie wszystko Boskości. Wy nie jesteście za to odpowiedzialni. Nie czujecie, że musicie o czymś rozmyślać. To największa moc, jaką otrzymaliście, to nie rozmyślać, nie patrzeć na kogoś w ten sposób. Widziałam, że to wciąż się utrzymuje, przewlekle.

Być może nigdy wam o tym nie mówiłam, to może być jeden z powodów. Nie mówię, że to tylko wasza wina, ale może i Moja, bo nie mogłam znaleźć tego, co dokładnie było nie tak, czyli tego rozmyślania, które macie o innych. Mówiłam wam, miejcie introspekcję. Introspekcja również może być rozmyślaniem, ale przynajmniej daje wam pojęcie, gdzie jesteście. Ale przez to psychologicznie możecie wpaść w skrajną depresję. Możecie siebie potępiać. Wtedy możecie nie rozumieć siebie jako osobowości, którą jesteście, i będziecie tracić swoje wibracje, tracić swoją moc. Ponieważ nie macie kontroli nad sobą. Więc introspekcja również, jeśli powoduje depresję i poniżanie waszej osobowości, najlepiej jest też nie robić introspekcji. Bo wszystkie te czynności umysłowe, jak widziałam, tworzą problemy. Ale w stanie, w którym jesteście świadomi bez myśli, introspekcja przychodzi do was automatycznie. Widzicie to automatycznie. Rozumiecie to automatycznie. Nie myślicie o tym, to po prostu do was przychodzi. Cały obraz przychodzi do was i jesteście w pokoju z samym sobą. Nigdy nie jesteście w zamieszaniu, nigdy w kłopotach. Wtedy się nie złościcie. Wtedy nie kłócicie się, wtedy nie dyskutujecie, ale stajecie się jakby zanurzeni w oceanie świadomości i nie musicie się martwić, jak coś rozwiązać.

Kiedy rozmyślacie, wtedy odkrywacie, że ta moc działa. Staje się to bardzo sprzeczne, gdy mówię, że musicie rzutować, a nie musicie rozmyślać. Kiedy rozmyślamy, wchłaniamy. Kiedy o czymś rozmyślamy, wchłaniamy tę rzecz. A nasza uwaga głównie skupia się na wadach innych: „Ta osoba nie jest dobra, tamta nie jest dobra, jej włosy nie są w porządku, sari nie jest w porządku”. To, tamto i same nonsensy. Więc co robimy, wchłaniamy również wszystkie złe rzeczy. Teraz, kiedy zaczynacie coś podziwiać, wtedy może nie unikniecie złych rzeczy, ale przynajmniej jesteście na lepszej drodze.

Ale jednak, podziw w świadomości bez myśli jest naprawdę bardzo głęboki. Widziałam to w oczach tego wspaniałego naukowca. Był absolutnie jednym ze Mną, a jego oczy były jak ocean spokoju. Po prostu patrzył na Mnie, przez dłuższą chwilę, a potem powrócił do swoich myśli i rzekł Mi: „Oto, co możemy zrobić z Twoim zdjęciem”. Więc głębia w was pojawi się tylko wtedy, gdy nie będziecie rozmyślać. Ale to bardzo powszechne u ludzi, zwłaszcza na Zachodzie: „ten dywan nie jest dobry, tamto nie jest dobre, czuć ten zapach, tamto jest”, zawsze próbują oceniać innych, oceniać inne rzeczy. Czy to jest ważne? Co jest tak ważne? Jeśli siedzicie w ogrodzie niebios, jakie to ma znaczenie, gdzie siedzicie, co robicie? To uruchamia, to rozmyślanie uruchamia fale myśli w naszym umyśle.

Już kiedyś opisałam to, rysując. Jak energia, która pada na prawą stronę, przechodzi na lewą, a ta, która pada na lewą, przechodzi na prawą - krzyżują się z powodu dwóch typów komórek, które mamy. Następnie z tej energii, która idzie w prawo i tej energii, która idzie w lewo, zostaje ona częściowo wchłonięta do układu współczulnego. To, co pozostaje, jest tym, co rozmyśla. W ten sposób ciągle rozmyśla. Jeśli potraficie wchłonąć całą tę energię i skierować ją na nasz układ współczulny, wtedy wszystkie nasze energie będą tysiąckrotnie większe. Nie będziemy zmęczeni, nie będziemy nieszczęśliwi, będziemy w stanie znieść mnóstwo nonsensów. Ale nie nazwiemy tego nonsensem, nie będziemy myśleć, że to zła rzecz, więc nie ma to na nas wpływu.

Musimy rozwinąć tę jakość. Rzekłabym, przy okazji dzisiejszych specjalnych obchodów Nawaratri. Jak wczoraj widzieliście również dziewięć form Durgi. Jedną z nich jest Kuszmanda, jak powiedziano, że wchłaniasz cały brud do swojego wnętrza, do swojego brzucha. Ale Dewi to robi, nie wy. Tego, co może zrobić Dewi, wy nie powinniście robić. To jest Jej zadanie, że Ona ma robić te rzeczy, nie wy. To, co wy macie robić, to po prostu być w ciszy, abyście wchłaniali wszystko, co zwiększy tę ciszę, co zwiększy waszą głębię. Dewi zajmie się całą resztą. Ona zajmie się całym brudem, całą złością, całym gniewem, wszystkim, co dzieje się na tym świecie. Ona to wszystko wchłonie, ale to, co wy macie robić, to po prostu cieszyć się wszystkim, co jest czyste.

Radość jest możliwa tylko wtedy, gdy jesteście poza swoim umysłem. Swoim umysłem nigdy nie możecie się cieszyć. To jak wielki ciężar. Nie będzie działał, nie pomoże. Radość przychodzi, gdy jesteście w całkowitej ciszy, w jeziorze bez fal. Odbicie całej radości, która jest tworzona na brzegach tego jeziora, jest całkowicie odbite, nie jest zniekształcone. Gdyby były fale, obraz byłby zupełnie inny i byłby czymś dalekim od obrazu rzeczywistości. Więc trzeba mieć umysł, który jest utrzymywany niżej niż rzeczywistość. W rzeczywistości jest to nic innego jak spokój i radość.

Otóż, pragnieniem matki jest zawsze, aby dzieci nie miały niczego innego jak spokój i radość, żadnych cierpień, żadnego głodu, żadnych prób, niczego. Muszą się po prostu cieszyć. Te czasy już minęły. Ale nawet aby się tym cieszyć, nawet aby żyć w tym całkowicie spokojnym stanie, musicie nie rozmyślać.

Teraz obserwujcie siebie, będziecie zdumieni, jak bardzo rozmyślacie. Kiedy Dewi wykonuje za was całą pracę. Kiedy Paramaćajtanja, nie wiem, jak wiele rzeczy robi, próbuje wypełnić całą atmosferę Swoją aktywnością. Waszą aktywnością powinno być zatrzymanie waszej aktywności umysłowej. Zdziwicie się, że tylko w tym stanie będziecie wzrastać. Tylko dzięki temu wzrostowi staniecie się jak ten naukowiec.

Sprzeczność polega teraz na tym, że gdy macie swoją głębię, możecie rzutować swoją głębię, a nie swój umysł. Czasami, gdy mówię „projektować”, ludzie myślą, że jest to projekcja umysłu. Nie. Musicie rzutować tę głębię, tę rzeczywistość, która jest w was. Do tego nie musicie myśleć, nie musicie planować, to po prostu zadziała. Ale będziecie narzędziem tego rzutowania. To nie jest nic subtelnego. To bardzo proste do zrozumienia. Na przykład mówię do tego urządzenia, w porządku. Otóż, jeśli to urządzenie jest absolutnie w porządku, nie ma w nim problemu, będzie spokojne. Ale jeśli jest pełne idei i myśli, jak nasz mózg, to co mówię, nie będzie tym samym, co zostanie wyemitowane. W ten sam sposób, gdy nasz umysł jest pełen zamętu i kłótni, i można rzec, komentarzy, lub możemy też powiedzieć, rozmyślań, wtedy ten umysł wpada w coś w rodzaju wiru zakłóceń i nie może rzutować się w pełni, ponieważ jest zakłócony. To nie jest normalne. Więc teraz zrozumiecie, że nie ma sprzeczności. Możecie rzutować siebie tylko wtedy, gdy jesteście absolutnie spokojni. I tego musimy się nauczyć.

Są to wspaniałe dni Nawaratri i powinniście wiedzieć, że zaczynają się one, w rzeczywistości, w świecie zachodnim od 21-go, w czasie równonocy, po równonocy, we wrześniu. Mamy dwa Nawaratri, wiecie, jedno zaczyna się teraz, a drugie po drugiej równonocy. Otóż, w czasie tej równonocy są urodziny Matki Marii. I dlatego ludzie obchodzą Jej urodziny. Nie wiedzą, dlaczego urodziła się w czasie równonocy. Dla równowagi. Potem, widzicie, ponieważ nic nie wyjaśniono o życiu tych wielkich inkarnacji, ludzie używają ich tak, jak im się podoba. Ponieważ widzieli z nimi cuda, nie próbują zrozumieć, dlaczego ta równonoc ma miejsce i dlaczego jest obchodzona. Powiedziano mi w Iranie, że w tym czasie mają Nowy Rok. To znaczy, że muzułmanie obchodzą to jako Nowy Rok, więc kiedy zaczyna się Nawaratri, jest Nowy Rok. To znaczy, że jest to dla nich dwunasty miesiąc i tak wiele rzeczy na to wskazuje, dlaczego powinno być dwanaście miesięcy. Dlaczego Bogini miała urodzić się o dwunastej. Wszystko to ma specjalne znaczenie, które możecie odkryć. Ale jest to możliwe tylko wtedy, gdy nie rozmyślacie. To jest stan, w którym jesteście naprawdę w połączeniu z Wszechprzenikającą Mocą. W przeciwnym razie nie jesteście tam, nie jesteście jednym z tym stanem. Aby być jednym z tym stanem, musicie być absolutnie cicho wewnątrz siebie.

Jeśli chodzi o Boginię, Ona jest cicha. Trwa walka, Ona jest cicha, bo jest tak pewna Siebie. Ona wie o Swoich mocach. Ona wie, że Mahiszasura ani żaden asura nie może Jej niepokoić, nie może Jej dotknąć. Ona wie, jakie są ich moce i zna wszystkie Swoje moce. Więc nie musi być przez nic zaniepokojona. Nie jest zaniepokojona, bo jest naprawdę uosobieniem tego stanu spokoju, w którym jest tak potężna. Ona nie musi wiedzieć o Swoich mocach. Ona nie musi prosić mocy, aby działały, one po prostu działają, automatycznie. To jest stan, w którym, będziecie zdumieni, tak wiele rzeczy dzieje się, nieświadomie, bez waszego działania. I to jest to, co nazywamy zbiegami okoliczności, ale faktycznie to nie jest zbieg okoliczności. To jest stan, w którym jesteśmy w świadomości bez myśli, a wtedy Paramaćajtanja jest z nami połączona. Absolutnie połączona, jesteśmy tam. I to załatwia dla nas wszystko.

Więc w Sahadźa Jodze, w tym czasie, gdy wiecie o Bogini, co Ona zrobiła, tak wiele pracy przez lata. Teraz wszyscy staliście się duszami zrealizowanymi i musicie zrozumieć, że całkowita pewność siebie, całkowite zrozumienie siebie, nigdy nie mieć żadnego strachu, nigdy nie mieć żadnych myśli, które mogą bombardować wasz umysł - w tym stanie jesteście najpotężniejszą osobą.

Mam nadzieję, że podczas tego Nawaratri zrozumiecie, jaką pracę wykonała dla was Bogini, jak ciężko pracowała, jak bardzo walczyła, walczyła z tymi okropnymi diabłami i rakszasami. I czasami czuję teraz, że te diabły są w nas, nie są na zewnątrz, a to przychodzi do nas, bo rozmyślamy zbytnio o różnych sprawach. Jeśli rozmawiacie z kimkolwiek z ludzi z Zachodu, jesteście zdumieni, jakby mieli wszystkie media w głowie. Wiedzą o każdej osobie, co zrobiła, co było to, co było tamto. Ale on się nie martwi. Nie myśli, jak może to poprawić, jak może to rozwiązać. W tym stanie świadomości bez myśli ogarniacie cały wszechświat, i w tym stanie ta moc działa, gdziekolwiek może być problem.

Więc musimy zrozumieć naszą wartość, że mamy tę moc w sobie, i to należy szanować i oddać zasługi Bogini, bo wykonała tak wiele pracy dla nas, że nie powinna czuć, że teraz otrzymali Realizację za bezcen i nie przejmują się tym, nie wiedzą, jak to rozwijać. Ona w żaden sposób nie będzie zraniona, ale Jej pracę, to, co zrobiła, musimy zobaczyć, musimy zrozumieć i musimy mieć poczucie, że jakoś, teraz, gdy otrzymaliśmy oświecenie, powinniśmy starać się być ludźmi jako kompletne instrumenty tej mocy. Jest to możliwe tylko wtedy, gdy nie macie własnych pomysłów, własnej ingerencji. Kompletny instrument, tak jak rzekłam, ten instrument musi być w doskonałym porządku, w przeciwnym razie nie może działać.

Dziękuję bardzo. Niech was Bóg błogosławi