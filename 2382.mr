31 डिसेंबर 2001
New Year Puja
Kalwa (India)
Talk Language: English, Hindi | Translation (Hindi to Marathi) - Draft

[Marathi translation from Hindi talk, scanned from Marathi Chaitanya Lahari]

आपल्या सर्वांच्या प्रेमाखातर मी इथे आले आहे. माझी प्रकृती तशी ठीक नाही पण इच्छाशक्ती जबरदस्त आहे. म्हणूनच सर्व काही व्यवस्थित चालले आहे. तुम्हा सर्वांची इच्छाशक्ती पण अशीच जबरदस्त व्हायला हवी, असे मला वाटते. त्याबाबतीत आपण काय करत आहोत, हे तुमचे तुम्हीच पाहायचे आहे. आपण काय करतो व काय करायला पाहिजे, याचा तुम्ही स्वतःशीच विचार करायला हवा. आत्म्याकडून तुम्हाला पुनर्जन्म दिला आहे, भ्रान्तिमधून बाहेर काढले आहे, तेव्हा त्यातून पुढची प्रगती साध्य करण्याकडे तुम्ही लक्ष द्यायला हवे. आपल्याला मिळालेल्या शक्तीचा उपयोग केला पाहिजे. जोपर्यंत दुसऱ्या लोकांना सहजयोग सांगून जागृत करण्याचे कार्य तुम्ही करत नाही, तोपर्यंत तुम्हाला मिळालेली शक्ती तुम्ही समजूच शकणार नाही व तुमचे दोषही तुम्हाला समजणार नाहीत.

मी बरेच लोक असे बघितले आहेत की ते सहजयोगांत आल्यावरही पैसा कमवायच्या मार्गात असतात. काही जण त्यातून सुधारतात, पण अशा सवयींचा फायदा काय? आजकाल या मुंबई शहरामध्ये लोकांना सिनेमाचा घोक आहे, तसे मुंबईमधे बऱ्याच अधार्मिक गोष्टी चालतात. आजकालच्या सिनेमांत अशुद्धता मोठ्या प्रमाणात दाखवतात; खरे तर सगळ्या कुटुंबाला बरोबर घेऊन बघण्यासारखा सिनेमा लोकांना आवडेल. त्याचप्रमाणे गल्ली-गल्लीमधून अत्यंत वाईट प्रकारचे धंदे चालतात. वर्तमानपत्र व मासिकांत अश्लील गोष्टी छापून येतात. हे सर्व सुधारले पाहिजे व वातावरण निर्मल झाले पाहिजे. त्यासाठी दृष्टीमधे निर्मलपणा आला पाहिजे. स्तब्ध व निश्चल नजरेत पावित्र्य असते; ज्याची नजर सदैव भरकटत राहते तो सहजयोगी नव्हेच. दुसरी गोष्ट म्हणजे लोभ व हाव. कसल्याही गोष्टीचा लोभ वाटता कामा नये. त्याचप्रमाणे रागीटपणा सुटला पाहिजे. ज्याला राग येतो तो सहजयोगी नाही. राग मनातूनही गेला पाहिजे.

सर्वात महत्त्वाची गोष्ट म्हणजे समाधान. तुम्ही जेव्हा सहजयोगाचे कार्य करता तेव्हा तुम्हाला फार समाधान मिळते. आपण जे काही करतो त्यातून समाधान मिळाले पाहिजे. सहजयोगाच्या कार्यातही समाधान मिळवले पाहिजे. नुसते 'सगळे श्रीमाताजींना माहीत आहे' असे समजण्यात अर्थ नाही. सहजयोगांतही ज्यांना सारखे पुढे येण्याची धडपड असते, त्यांत अधिकतर बेईमान व चोर लोक असतात. जे लोक अंतःकरणाने साफ असतात व प्रेमाने व्यवहार करतात, ते समाधानात असतात.

आता मला वाटते की समय आला आहे, तेव्हा तुम्ही माझ्यावर एक मेहेरबानी करा. तुम्ही माझ्याकडून व्हायब्रेशन्स खेचून घेत असल्यामुळे, तुम्ही जर सहजयोगी म्हणून ठीक नसाल तर माझी प्रकृती बिघडते. तेव्हा तुम्ही आता निश्चय केला पाहिजे की ज्यामुळे श्रीमाताजींना त्रास होऊन त्यांची तब्येत बिघडेल असे तुम्ही काही करणार नाही. सहजयोगी म्हणवून घ्यायला आपण लायक राहिलो नाही तर श्रीमाताजींना त्रास होईल. ते मला प्रसन्नता मिळेल असे वागाल. आपल्याला जग बदलायचे आहे. इथे तुम्ही बराच वेळ बसून आहात. तुम्ही तरीही निरव शांततेत राहण्यात तुमची खरी ओळख आहे. तुम्हाला असे शांत असल्याचे पाहण्यात मला फार आनंद होत असतो.

म्हणून सहजयोग्यांनी स्वतःबद्दल फार काळजीपूर्वक राहिले पाहिजे. नुसते रोज ध्यान करण्याने काही साध्य होत नाही. तुम्ही सहजयोगात दुसऱ्यांना मदत करण्यासाठी, या कलियुगातून त्यांना वाचवण्यासाठी आला आहात. नुसते मला भेटण्यासाठी वा माझे जवळून दर्शन होण्यासाठी धडपडण्याला अर्थ नाही. सहजयोगाच्या प्रसारासाठी अंग झटून कार्य करणे यासारखी समाधानकारक व आनंददायक गोष्ट नाही.

नवीन वर्ष सुरू होताना काहीतरी नवीन संकल्पना निश्चित करण्याची प्रथा आहे. म्हणून आज तुम्ही प्रत्येकाने आपण सहजयोगासाठी काय करणार याचा निश्चय करा. नुसत्या माझी पूजा करण्याचा किंवा पूजा-कार्यक्रमासाठी काम करण्याचा काही फायदा नाही. आपण सहजयोगासाठी काय केले, काय करतो याकडे लक्ष द्या. भारतीय सहजयोग्यांत ही प्रवृत्ती जास्त आहे. सहजयोग्यांनी आपला आत्मसन्मान राखला पाहिजे. सामान्य लोकांसारखे वागलात तर तुम्हाला खरा आनंद मिळणार नाही. माझ्यावर जितके तुम्ही प्रेम करता, तसेच प्रेम अजून सहजयोगांत न आलेल्या लोकांबद्दलही तुम्हाला वाटले पाहिजे. आत्मसाक्षात्कार देण्याची तळमळ तुमच्यात असली पाहिजे. मी आता परदेशांत कमी जाते, पण तिथे सहजयोग वाढत आहे कारण त्या लोकांना त्याची जबाबदारी आपल्यावरच आहे हे समजले आहे. म्हणून तुम्ही सतत लोकांना सहजयोग सांगत राहिले पाहिजे. नाहीतर तुम्हाला मिळालेला आत्मसाक्षात्कार व्यर्थ होईल. तीच गोष्ट सहज विवाहाची. सहजयोगांत विवाह जमलाच पाहिजे म्हणून अस्वस्थ होऊ नका.

माझी इच्छा हीच आहे की तुम्ही तेजस्वी ताऱ्यांसारखे बनावे व आपला प्रकाश सगळीकडे पसरवावा. त्यासाठी सतत आत्मपरीक्षण करून लोकांना आत्मसाक्षात्कार देण्याची शक्ती आजपर्यंत कुणी मानवाला देऊ शकले नाही. मोठ-मोठ्या संत-पुरुषांनाही ते जमले नाही, पण तुम्हाला ती शक्ती मिळाली आहे. म्हणून सहजयोगाचा प्रसार करण्याचा व जास्तीत जास्त लोकांना जागृती देण्याचा ठाम निश्चय आज करा. सहजयोगाचे असे कार्य तुम्ही केलेत तर तुमचेच माझ्यावर मोठे उपकार होणार आहेत व जगभर सहजयोग पसरवण्याचे माझे स्वप्न साकार होणार आहे. त्यांतच माझ्या आजपर्यंतच्या परिश्रमांचे सार्थक होणार आहे.

नववर्षाचे तुम्हाला अनंत आशीर्वाद.