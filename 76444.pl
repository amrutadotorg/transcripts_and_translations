11 września 1978
Program Publiczny
Caxton Hall, Londyn (Anglia)

Dziś chcę wam powiedzieć o czymś, czego być może nigdy wcześniej nie poruszałam. Albo nie mówiłam o tym tak szczegółowo. Chodzi o Zasadę Brahmy: Czym jest Zasada Brahmy? Jak ona istnieje? Jak się rodzi? Jak się manifestuje? I jak jest jednocześnie oddzielona i przywiązana.

W opisie Zasada Brahmy różni się od samego Brahmy. Tak jak zasady, którymi się kieruję, różnią się od tego, kim jestem. To bardzo subtelny temat i wymaga prawdziwie medytacyjnej uwagi.

Więc, proszę, odłóżcie na bok całą krytykę waszych umysłów, tak jak zdjęliście buty. Czy wszyscy zdjęliście buty? Proszę. I po prostu słuchajcie Mnie z nieco, nieco subtelniejszą uwagą.

Możecie podejść do przodu! Wszyscy możecie podejść do przodu, aby ci, którzy przyjdą później, mogli usiąść. Podejdźcie do przodu. Myślę, że lepiej jest podejść, bo nie mamy tu mikrofonu. Lepiej podejść tutaj, do przodu.

Tak jak zasady, na których się opieracie, różnią się od tego, kim jesteście, tak samo Zasada Brahmy różni się od samego Brahmy, ale jest Brahmą i jest w Brahmie zawarta. Ale sam Brahma jest podtrzymywany przez tę Zasadę. Pod względem wymiaru można powiedzieć, że Brahma jest szerszy, większy i można go nawet nazwać głębszym – ale subtelniejsza jest Zasada.

Ta Zasada istnieje z Brahmą na początku Wszechświata, Stworzenia. Istnieje na samym początku, ale ponieważ jest to wieczna gra tworzenia, niszczenia i podtrzymywania pomiędzy, co w sanskrycie nazywa się „sthiti”: „stan działania”, można to tak nazwać. We wszystkich tych trzech etapach Zasada Brahmy zmienia swoje formy w zależności od naczynia, które ją zawiera. Tak jak tutaj — światło i cień przybierają kształt klosza, który je osłania.

„Wygląda jak” to jest Maja, to jest Iluzja. Coś, co wygląda jak coś, czym nie jest: to zjawisko to Maja, to Iluzja.

Więc Zasada działa, wprawia w pulsację Brahmę, a w Brahmie istnieją wszystkie Moce, które później manifestują Stworzenie. Zatem Zasada, która jest Boską Mocą, jej aurą, lub tym, co ona podtrzymuje, jest całym Brahmą, a ten Brahma ma trzy moce, a mianowicie – jedną istnienia, drugą tworzenia, trzecią podtrzymywania.

Zasada jest pulsującą mocą Brahmy. I jest reprezentowana jako Om. Kiedy mówimy „Om”, było to również używane w chrześcijańskiej modlitwie jako „Amen”, to jest to samo co Om, nie ma różnicy. Kiedy mówimy „Om”, działanie tej Zasady ma w rzeczywistości formę Om, taką, która jest zapisana na waszym czole, jeśli potraficie ją zobaczyć wewnątrz, w ten sposób, tutaj.

Ta Zasada jest, można powiedzieć, płodem. Ta Zasada jest płodem Boskiej Mocy. Następnie ta sama Zasada, lub można nazwać, nasienie, dzieli się na trzy kanały i wchodzi w twórczą, podtrzymującą i istniejącą moc Zasady Brahmy (Brahma Tattwa) i manifestuje się w niej – nie mamy nic do pisania, inaczej mogłabym wam to pokazać. Ale ona przenika, tak jak rzeki płyną i przenikają glebę, i ją odżywiają, w ten sam sposób ta Zasada Brahmy płynie, przenika, pulsuje i odżywia otaczający obszar Brahmy.

Więc kiedy Uwaga, którą nazywacie Maha Chitta, lub Uwaga Boga, można to tak nazwać, jest na tej Zasadzie, wtedy Brahma jej nie widzi. Nadążacie za tym? Kiedy Uwaga [Boga Wszechmogącego] odsuwa się od Zasady, nie opuszcza Jej. Kiedy rzeka płynie, nie opuszcza swojego źródła. Kiedy przenika do Brahmy, zaczyna stwarzać.

Ta zasada jest oddzielona, tak jak światło lub elektryczność wewnątrz tego klosza jest oddzielona. Ale przenika. Może przenikać przez niego, może przenikać do tego pokoju, ale wciąż jest oddzielona.

Nie powiedziałabym, że można znaleźć właściwe porównanie dla Brahmy, ponieważ jest to absolutna materia a absolut nie może być porównywany; jak nazywają to „atula”, nie da się tego z niczym porównać.

Więc teraz ludzie myślą: „Czym jest Bóg?”. Pojawia się pytanie. „Gdzie jest Bóg? Kim On jest? Co On ma wspólnego z Brahmą i z Zasadą, którą jest Brahma?”. Bóg jest Zasadą, On jest Uwagą, On jest Radością i On jest Prawdą. A Brahma, który Go otacza, jest Jego mocą, przenikniętą, oświeconą Jego istnieniem. Ten sam Brahma ma zdolność do transformacji w moce twórcze, podtrzymujące i, jak to nazywacie, istniejące lub niszczące.

Widzimy małe ziarenko, jak manifestuje ono drzewo. Nigdy nie myślimy – skąd wyrastają pędy, skąd wyrasta korzeń, co tworzy kwiaty, co nadaje im zapach – bo nasiona nie mają żadnego zapachu. Ale na pewno istnieje mechanizm, bardzo mikroskopijny, umieszczony wewnątrz nasiona. A nasiono jest formą, w której nie ma ruchu, manifestacji, tworzenia. W ten sam sposób Brahma może być w formie nasienia.

Więc, moc podtrzymująca w nas lub moc twórcza w nas, lub, jak to nazywacie, moc niszcząca lub moc lewej strony – którą nazywamy astitwa – moc istnienia, wszystkie one są manifestowane przez Zasadę Brahmy, ale same w sobie są niczym.

Zatem Sat-Ćit-Ananda, Prawda, Radość i Uwaga, natura Brahmy, która jest właśnie tym, jest Bogiem.

„Dlaczego, czym w takim razie jest Shakti?”. Pojawia się pytanie. Shakti to cały Brahma plus Moc Boga. Jak liścienie w nasieniu, pączek w nasieniu, liścienie go podtrzymują. Poprzez liścienie, pączek czerpie wszystkie moce i tworzy piękne kwiaty i wszystkie piękne owoce. Korzenie również są tworzone. Pożywienie jest dostarczane przez liścienie: to je podtrzymuje. Z tego wszystkiego, zasada, która to robi, moc generująca, moc kiełkowania, która jest w tym, jest mocą, którą nazywamy Shakti.

Ale w nasieniu, które jest rzeczą materialną, nie ma świadomości, aby to zrobić. To bardzo subtelna kwestia, spróbujcie to zrozumieć. Samo nasienie nie może samo wykiełkować. Ma w sobie inną moc, umieszczoną przez Boga, która sprawia, że kiełkuje. Nie może tego zrobić samo z siebie. Ta moc jest Bogiem w nasieniu, a także w ziemi. Moc kiełkowania to Shakti, ta moc, która sprawia, że to się dzieje, ale nasiono nie jest tego świadome.

Kiedy osiągacie ludzki etap, musicie poznać tę Moc, i musicie być świadomi tej Mocy, i to jest Samorealizacja. Moc, która was stworzyła, Moc, która dała wam wszystkie te trzy moce: Ida Nadi, Pingala Nadi, całą Kundalini, wszystko – Ta, która jest pragnieniem tego wszystkiego.

Możemy użyć porównania, żeby to zrozumieć. Właściciel domu... Mam nadzieję, że to zadziała, ale czasami, wiecie, jak ludzkie umysły są zdezorientowane. Załóżmy, że właściciel domu wchodzi do domu ze swoimi pieniędzmi i tworzy wszystko, co chce zrobić ze swoim domem. Teraz pan wychodzi, nie ma go. Kiedy patrzycie, widzicie stworzony dom, widzicie moc wszystkich robotników, którzy wykonali pracę, i kogoś, kto wszystko ustanowił. Ale nie wiecie, czyje pragnienie to stworzyło.

W ten sam sposób widzieliście, jak wasze ciało zostało stworzone, widzicie nawet umysł, który macie, możecie widzieć wasze emocje, oczywiście są tam. Widzicie też, że jesteście istotą ludzką. Widzicie też, że jesteście daleko od zwierząt. A jeśli macie trochę mądrości, rozumiecie też, że jesteście znacznie mądrzejsi niż cokolwiek, co zostało do tej pory stworzone. A także, jeśli macie trochę przezorności.

Ale moc pragnienia, moc pragnąca lub, możemy powiedzieć, moc projektująca lub ten, który jest właścicielem tego wszystkiego, moc posiadania, znaczy, nie wiem, jak rozumiecie pana całego tego przedsięwzięcia. On jest Bogiem.

A potem Jego Moc Pragnienia – moc Mahakali jest Jego Pragnieniem – manifestuje wszystko inne. Jego pragnienie, On manifestuje. Jego moc Mahakali, którą widzicie tutaj po lewej stronie manifestuje się w człowieku jako Ida Nadi. [Ona] tworzy całą resztę Wszechświata i wszystko później. Ale najpierw jest tylko pragnienie. Ale Ten, który pragnie, jest Bogiem.

W nas, jest On umieszczony w naszym sercu z dala od całego tego brudu. I On po prostu pragnie. My Go nie znamy, ale On nas zna. Jedno wiemy na pewno, że On nas zna. Jest Ktoś, kto na pewno nas obserwuje, jak w [Bhagawad] Gicie mówią „Kshetr Agnya”, Ten, który jest znawcą pola. Znawca pola istnieje. Gdy wy również staniecie się znawcami waszego pola, jesteście zrealizowani: to jest Samorealizacja.

Kiedy ludzie mówią o Samorealizacji w tak tani sposób. Jestem naprawdę wstrząśnięta. To zdumiewające, jak ludzie zawłaszczyli tak święty temat i próbują go wykorzystać do zarabiania pieniędzy. Pomyślcie tylko. Z tego poziomu na ten poziom, to trochę za dużo. Chodzi mi o to, że tylko ludzie potrafią tak robić, mogę wam powiedzieć. Nikt nie potrafi tak postępować, jak ludzie. Nawet jeśli są rakszasami, wiedzą, że to jest Boska Moc i nie można jej w żaden sposób nadużywać.

Więc ta Zasada działa, powiedzmy, w materii ona działa. Jako siła elektromagnetyczna, można powiedzieć. Ale nie jako siła elektromagnetyczna, działa to, co wywołuje siłę elektromagnetyczną wewnątrz tego. Czy rozumiecie, o co chodzi? Tak? Powiedzmy, tutaj jest elektryczność, ale ten, kto wysyła elektryczność, jest Osobą i jest tego świadomy.

Dopóki nie osiągniecie etapu Samorealizacji, nie jesteście tego świadomi, nie możecie tego kontrolować, nie możecie tym operować. To działa samo przez się, i dlatego lekarze nazywają to autonomicznym układem nerwowym, a psychologowie podświadomością. Dopiero po Realizacji cała ta rzecz staje się wasza, w tym sensie – zmieniacie strony. Do tej pory patrzyliście na rzeczy stamtąd, teraz siadacie ze Mną i widzicie całość.

Ale ta Zasada Brahmy żyje w takim nastroju. Może być w takim nastroju, że nie ma żadnego obowiązku, nie ma żadnego obowiązku, po prostu istnieje. Nie ma żadnych obowiązków. Obowiązkiem właściciela domu nie jest robienie czegoś w związku z nim. To Jego kaprys: jeśli chce to zrobić, zrobi to, w przeciwnym razie będzie żył jak pustelnik. On nie ma obowiązków.

Mam nadzieję, że rozumiecie znaczenie „właściciela”, ponieważ ludzkie prawa są zabawne. Niezależnie od tego, czego jesteście właścicielem, wciąż nie możecie robić wielu rzeczy. Ale jeśli potraficie pomyśleć o absolutnym właścicielu tego miejsca, absolutnym właścicielu... Tak, to prawda, uśmiechacie się, ale w Oxted mieliśmy dom na własność, [ale] nie mogliśmy ściąć drzewa, nie mogliśmy zasadzić drzewa, nie mogliśmy zrobić tego z żywopłotem, nie mogliśmy zrobić tamtego.

Ale On jest absolutnym właścicielem, absolutnym właścicielem. Zrozumcie słowo „absolutny”. Gdzie żadne prawo, oprócz Jego własnych praw, nie działa. Jego prawa działają. Żadne inne prawa nie mogą Go dosięgnąć.

Wtedy możecie powiedzieć, pojawia się pytanie: „W takim razie, Matko, jak to jest, że mówi się, że jesteśmy wolni, że dano nam wolność?”. Wolność jest tylko na tyle, by Go wybrać: dla waszego dobra, nie zamierzacie Go ulepszyć. Nie ulepszycie Sahadźa Jogi przychodząc do Sahadźa Jogi, jesteście w wielkim błędzie [jeśli tak myślicie]. Nie.

Sahadźa Joga nie ma obowiązków. To jest kaprys. Nie ma problemów. Stoi na swoim własnym mistrzostwie; nie obchodzi Jej, czy tu przyjdziecie, czy odejdziecie. Ona jest nishprayojana [bezcelowa], jest bez żadnej prayojana: przyczyny. Przyczyna: jest bezprzyczynowa; nie przejmuje się.

Musi więc przyjąć formę, w której musi się przejmować. Wtedy tworzy. Tak jak pan domu nie musi się niczym przejmować. On jest panem, kto Go skrytykuje? Kto będzie się z Nim spierał? Kto Go wyzwie? Kto postawi Mu jakąś normę? On jest Panem wszystkiego. Absolutnym Panem. Bóg oznacza, że jest nie tylko Wszechmogący, ale jest Panem wszystkiego, co stworzył. On jest panem, jeśli chce, zrobi to, w przeciwnym razie tego nie zrobi. To Jego kaprys sprawił, że to zrobił.

Więc On się nie przejmuje, ale potem przybiera formę, czasami, osoby, która chce coś zrobić. Chce się przejmować, ot, tak dla kaprysu, przejmuje się i zaczyna tworzyć. I tworzy. I tworzy ten Wszechświat i tworzy was. Tworzy, ponieważ chce to zobaczyć wieloma oczami – to, co zrobił. Więc stwarza swoje własne dzieci, wychowuje je, daje im oczy, aby mogły cieszyć się tym, co On ma. Daje im moc widzenia.

Ta esencja Brahmy to Ganga Tattwa: w sanskrycie jest On nazywany Zasadą Gangi. Stąd [z Mooladhary], musimy zrozumieć, że to jest pierwsza zasada i jest to zasada niewinności. Jest to zasada świętości, jest to zasada czystości w nas. Jest to zasada, dzięki której chronimy samych siebie, dzięki której szanujemy samych siebie.

Ta zasada została inkarnowana na tej ziemi, jak wam powiedziałam. Jest stworzony jako Ganesha, ale inkarnował jako Jezus Chrystus. On jest Zasadą Brahmy. Jest oddzielony i dlatego mógł zostać wskrzeszony. Żadna inna inkarnacja nie mogła być wskrzeszona. On się nie narodził, to było poczęcie, pragnienie. I dlatego został wskrzeszony.

Wy wszyscy być może nie wiecie, co jest trudnego dla Boga? To znaczy, dla Hindusa bardzo łatwo jest zrozumieć, że Ganesha został stworzony przez Parwati. Tak. Ona Go stworzyła. Nigdy nie możemy w to wątpić, bo On jest przecież Bogiem. On jest absolutną osobowością. Może robić, co Mu się podoba. Oczywiście, robi coś, co jest zrozumiałe dla waszego umysłu, stara się. Ale jeśli zrobił coś, co nie jest dla was zrozumiałe, nie powinno być to odrzucane jako coś mitologicznego, lub coś wziętego znikąd, w co nie należy wierzyć. Bo jeśli tak mówicie, to czy jesteście najbardziej absolutnymi ludźmi, by Go osądzać? Uświadommy sobie, że nie jesteśmy, nie jesteśmy, ale musimy się nimi stać.

On chce, abyście byli Go świadomi. I w tym stworzeniu, kiedy On stwarza, stwarza Siebie w Jedną Pierwotną Istotę. Staje się tym, przyjmuje tę pozycję bycia Jedną Pierwotną Istotą. A potem wybiera Swoje komórki, które mają odegrać ważną rolę, które mają zostać przebudzone. Komórki mózgowe są tymi, które są świadome.

Czy kiedykolwiek pomyśleliście, że – skąd te komórki mózgowe wiedzą? Jak, jak to się dzieje... wszystko...? Ten mały chłopiec zadał Mi to pytanie, ponieważ on jest bardzo obecny, ale bardzo niewielu ludzi zadaje to pytanie: „Jak działa grawitacja? Dlaczego to staje się czerwone? Dlaczego tamto staje się zielone? Jak to się stało? Kto to zrobił?”. Bierzemy wszystko za pewnik, wszystko za pewnik. To jedyny problem z ludźmi, branie wszystkiego za pewnik.

Jeśli nie będziemy brać wszystkiego za pewnik i po prostu z całą pokorą powiemy: „O Panie, wiemy o Tobie bardzo mało, chcielibyśmy wiedzieć więcej”, On podnosi was i sadza w Swoim mózgu, abyście stali się świadomi mocy Jego mózgu, Jego serca, skąd On was kocha, gdzie On jest oceanem współczucia, stajecie się kroplą w tym Oceanie. I wy również, swoimi falami, skaczecie w górę i w dół, i cieszycie się tym Jego współczuciem. Tylko kroplą jesteście — a jednak jesteście Oceanem. To właśnie wyjaśnia, co mówi Kabira. Widzicie, ci wielcy ludzie Go opisywali, ale dla was staje się to absolutnie niejednoznaczne.

Ludzka racjonalność nie potrafi wyjaśnić tych wszystkich rzeczy. Więc wasza racjonalność musi wznieść się do wibracyjnej świadomości. Musicie przejść przez ten poziom, absolutne minimum, aby zrozumieć Boga. Nie możecie Go zrozumieć na tym poziomie. Więc nie przychodźcie tutaj z pomysłami, że zamierzacie dać coś Bogu, nie. Musicie brać; nie możecie Mu nic dać.

Ale w waszej pokorze, jeśli się wyrazicie, On to lubi. Mistrz uwielbia, gdy małe dziecko przynosi mu kwiaty. Kiedy małe dziecko przynosi, powiedzmy, kwiaty Matce, Matce się to podoba. Nie „podoba się”, ale w sanskrycie jest słowo „kautupa”. Nie wiem, nie ma na to słowa w języku angielskim, przykro mi. „Kautupa” to szczęście, radość, którą się czuje, gdy widzi się, jak to dziecko dorasta, gdy osoba widzi, jak dziecko odwzajemnia miłość na swój mały sposób. W końcu dzieci – co one mogą zrobić, rozumiecie? Jak ten, pewnego dnia przyniósł mi 2 pensy. Mówi: „Babciu, możesz za to kupić sari, tak, lepiej to zatrzymaj”. Widzicie, gdzieś to znalazł, powiedział: „Nie zarobiłem tego, ale mam to dla ciebie, więc możesz to zatrzymać i kupić sari”. Wtedy uczucia, które pojawiają się w sercu, to jest kautupa. Uczucie, które pojawia się wewnątrz w tym momencie w sercu Matki, to jest kautupa, słodycz tego, piękno tego.

Nie możecie tego zrozumieć waszą suchą racjonalnością, może was ona całkowicie wysuszyć. Nie ma uczuć, nie ma wrażliwości, niczego. O Boże, to ego, mówię wam, to tak zwane ego, naprawdę całkowicie wysuszyło istoty ludzkie ze wszystkich pięknych rzeczy, które w nich płynęły, z całej wrażliwości. A okropne książki i okropne rzeczy, których ludzie was nauczyli, naprawdę wykończyły wszystko, co było piękne w was. Takie piękne kwiaty zostały stworzone z tak pięknym zapachem do wydzielania, zostały całkowicie wysuszone, czuję, przez to głupie ego istot ludzkich, które jest tak ograniczone. Zostało wam dane tylko po to, by zrozumieć kilka rzeczy, ale wy całkowicie pokryliście się tym błotem i uważam to za tak trudną rzecz, tak trudną.

Można podać kilka przykładów. Pewien chłopak przyszedł do Mnie pewnego dnia, z przyjacielem, który jest wielkim Sahadźa Joginem, muszę powiedzieć. Nie ma go tu dzisiaj. I on, powiedziałabym, tylko po to, by zadowolić Sahadźa Jogina, powiedziałam: „Dobrze, zabiorę go na zewnątrz”. Odkryłam, że chłopak miał w sobie straszne poczucie winy, ponieważ zrobił coś okropnego, absolutnie okropnego. Ale powiedziałam mu: „Masz poczucie winy i jest ci wybaczone, więc porzuć je. Spróbuj, spróbuj”. Ale nic z nim nie działało, taki egoistyczny, taki egoistyczny; a był taką małą istotą. To znaczy, gdyby był gdziekolwiek blisko Prawdy, zrozumiałam też, że myśli, że powinien to dostać lub zrobić i tak dalej. Ale nic z tych rzeczy.

Wraca i mówi temu Sahadźa Joginowi: „Och, myślę, że Ona jest zwykłą gospodynią domową, to wszystko, nie traktuj Jej na poważnie”.

Wtedy Sahadźa Jogin powiedział: „O, naprawdę, to ciekawe. Ilu ludzi uzdrowiłeś? Widziałem nawet ludzi cierpiących na raka, uzdrowionych przez Nią. Widziałem, na własne oczy, wznoszącą się Kundalini, widziałem ludzi otrzymujących Realizację. Tak wielu widziałem na własne oczy. Mam w to wszystko nie wierzyć i uwierzyć tobie?”.

Nigdy nie wiedziałam, że był tak powierzchowny. I to jest jego odpowiedź.

Ale jak wam powiedziałam, możecie przyjąć pozycję, kiedy się przejmujecie. I kiedy przyjmuję taką pozycję, że przejmuję się wami, wtedy myślę, że naprawdę jesteście wciąż bardzo, bardzo nieświadomi. Ale przynajmniej zobaczcie, przynajmniej poproście o to, i to powinno zostać zrobione, ponieważ stworzenie musi być ukończone, musi zostać wypełnione. I musicie poznać znaczenie swojego istnienia, musicie wiedzieć, dlaczego Bóg was stworzył i kim jesteście. To jest konieczność.

Ludzie marnują czas na to i na tamto. Nie ma już czasu do stracenia, tyle mogę wam powiedzieć. Na Zachodzie widzę takie marnotrawstwo czasu. To samo na Wschodzie, robią to, co wy robiliście wcześniej, na przykład próbują budować mosty i próbują teraz budować pociągi podziemne. A ci, którzy to zrobili, teraz popełniają samobójstwa. Pomiędzy tymi dwoma krańcami, gdzie ja stoję, czasami zaczynam spoglądać na siebie. Co mam zrobić z tymi skrajnościami, które istnieją?

Więc proszę, również zostawcie waszego pana Ego na zewnątrz, wtedy to zadziała. Jeśli to nie zadziała, to nie Moja sprawa, ani nie Mój problem. To wasz problem, że to nie zadziałało. Jeśli operacja się nie powiedzie, to można winić lekarza, bo bierze za to pieniądze, ale nie Matadźi.

Nie dlatego, że nie biorę pieniędzy, ale dlatego, że się tym nie przejmuję. Przejmuję się tylko tym, że powinniście dostać swoją realizację. Ale nie przejmuję się, jeśli jej nie dostaliście. Czy rozumiecie tę część?

Będę pracować od rana do wieczora, od wieczora do rana, aby dać wam realizację, ale jeśli jej nie chcecie, nie przejmuję się, rozumiecie. Ani jeśli to nie zadziała, nie przejmuję się, to prosta sprawa. To jedyna różnica między matką na tej ziemi a Mną, Matką, która naprawdę musi dać wam klucze do waszego królestwa, klucze do waszej radości, klucze do waszej Prawdy: Muszę to zrobić. I nie daję wam, biorąc cokolwiek od was. To musi być zrozumiane, ponieważ egoistyczni ludzie natychmiast mają się na baczności. Co macie do dania w Sahadźa Jodze? Ja nic od was nie biorę. Daję wam, ponieważ mam to przy Sobie i możecie to mieć, ponieważ to wasze prawo, więc lepiej to weźcie. Ale jeśli nie chcecie tego mieć, nie będę was zmuszać.

I wtedy stosuję pewne sztuczki, muszę się przyznać, ponieważ się nie przejmuję. I dzięki tym sztuczkom ludzie znikają, pojawiają się ponownie, a potem znikają. Więc bądźcie ostrożni w tej kwestii.

To jest Zasada Brahmy, która jest odwiązana. Zasada Brahmy jest odwiązana, która działa i zabiera zainteresowanie, zainteresowanie znika, uwaga odchodzi. Nie przejmujecie się tym. Tej Zasady nie można przezwyciężyć. Jest Zasadą samą w sobie. Nie może iść na kompromis, o to chodzi, będąc absolutną. Rzeczy absolutne nie mogą iść na kompromis.

Na przykład, są ludzie, którzy mogą powiedzieć... wiecie, są ludzie, którzy mówią, „Matadźi mówi, że trzeba prowadzić dharmiczne życie”. Rzeczywiście, trzeba. To znaczy, nie mogę dać realizacji panu Hitlerowi, jeśli do Mnie przyjdzie. Jest coś, co nie może być przedmiotem kompromisu. Musicie coś zrobić, musicie być w stanie to przyjąć, a nawet jeśli przyjmiecie to bez tej pozycji, da się to wypracować.

To także nie jest Zasada, która wychodzi z siebie, by czegoś żądać, nie, nie robi tego. Tylko do pewnego stopnia, ale nie będzie. Ale jest to tak Żywa Zasada, opowiem wam o pięknie Żywej Zasady. Które być może znacie, ale nie znacie.

Kiedy zasada jest martwa, na przykład ten dom jest zbudowany, ma fundament, potem jest budowany, potem wniesiono do niego wyposażenie i wszystko zostało ukończone. Gdy raz zrobione, jest zrobione. Jeśli fundament jest słaby, jest słaby na zawsze, nie można go poprawić. Ale Żywa Zasada jest taka, że jakikolwiek byłby wasz fundament, ona przeniknie do waszych fundamentów, do waszych środowisk, do wszystkiego i może to całkowicie naprawić. Wystarczy o to poprosić.

Jakiekolwiek byłyby wasze uwarunkowania i jakiekolwiek byłyby wasze poczucia winy, jakiekolwiek byłyby wasze problemy, jakiekolwiek grzechy mogliście popełnić, jakiekolwiek złe rzeczy mogliście zrobić, Żywa Zasada może w to wniknąć i może zreformować całość i przekształcić ją w owoc. Widzieliście to na przykładzie drzewa. Gdy drzewo jest chore i je leczymy, może znowu wydać owoce. Ale kiedy dacie mu wibracje, całe staje się piękne — wszystko w nim nabiera blasku i życia.

Więc to jest Żywa Zasada i dlatego Chrystus to powiedział: „Jestem żywym Bogiem”. To jest różnica między Żywą Zasadą, która ożywia lub budzi każdą część waszych obumarłych czakr, każdą część waszych obumarłych psychik. Budzi się w was, leczy w was, oczyszcza w was, absolutnie neutralizuje wszystko, co jest brudem, nieczystością i brzydotą, wszystko, co nazywa się grzechem. Ona nie mówi, ona działa, ale musicie o to poprosić. Po prostu zapytajcie.

To jest piękno Żywej Zasady. Dlatego, kiedy ludzie są uzdrawiani przez Sahadźa Jogę, nie dziwcie się – to tylko produkt uboczny, to nic ważnego. Nawet kiedy szaleni ludzie wracają do zdrowia, nic dziwnego, to tylko produkt uboczny. Ponieważ jest to Żywa Zasada, która przenika wszystko, rozbija każdy jej kawałek, leczy go, naprawia, upiększa; czyni z niego kwiat. I to jest to, co jest obiecane.

Ale potem ludzie przychodzą do Sahadźa Jogi: „Matko, mam problem”.

Mówię: „Więc jaki jest problem?”.

„Mój przyjaciel nie napisał do mnie żadnego listu, pomożesz mi?”.

Czasami to Mnie przygnębia. To za wiele. W porządku, nawet to da się rozwiązać, te problemy. W końcu Matka musi rozwiązywać te małe, małe problemy Swoich dzieci. Ale proście o Najwyższe: „Twamekam sharenyam, twamekam varenyam – O nic nie należy prosić, jak tylko o Boga”. Nie proście o inne. Reszta to proch, wszystko to, co się skończy, wszystko jest chalayman: przychodzi i odchodzi, skończone. Proście o Wieczne, proście o to, co jest stabilne, proście o to, co jest Najwyższe i Najczystsze. Nie zmuszajcie Mnie, bym schodziła do tego poziomu.

Ja się z wami bawię. Kiedy Moje dziecko o coś Mnie prosi, muszę mu powiedzieć: „Dobrze, miej to”. Ale kiedy dojrzewacie, musicie prosić o Najwyższe. Nie proście o pracę i tego typu rzeczy. Dobrze, jeśli macie problem, on się rozwiąże, ale teraz możecie zrozumieć, jaka to różnica.

Na dzisiaj tyle wystarczy, ponieważ jestem trochę za bardzo w stanie Nishprayojana. I właśnie mówiłam tym ludziom: „Nie wiem, o czym będę mówić”, ale coś jednak powiedziałam i jeśli macie jakieś pytania, proszę, zadajcie mi je.

W międzyczasie, chciałabym, żeby jacyś Sahadźa Jogini zajęli się tymi ludźmi, a potem przejdziemy do medytacji. Napiję się wody, jeśli jest? Możesz to zamknąć?

Możecie teraz zająć się tymi ludźmi? Nie, po prostu idźcie i zobaczcie jednego czy dwóch pacjentów, którzy tam są. Tum logon ke hath me thanda ka aa raha kuch? Aisa rukh hath, aisa rukh. [Poczuliście chłodny powiew? Trzymajcie ręce w ten sposób.]

Wszyscy powinniście siedzieć z rękami w ten sposób. Lepiej? Jak mu się polepszyło?

Trzymajcie ręce w ten sposób.] Wszyscy powinniście siedzieć z rękami w ten sposób. Lepiej? Jak mu się polepszyło?