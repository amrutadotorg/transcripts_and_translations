10 फ़रवरी 1989
Public Program
Nagpur (भारत)
Talk Language: Hindi | Transcript (Hindi) - Draft

सत्य को खोजने वाले सभी साधकों को हमारा नमस्कार। सत्य जो है वो अपनी जगह शाश्वत, सनातन है। उसे हम लोग बदल नहीं सकते और न ही हम लोग उसको बढ़ा सकते हैं। जो है, वह रहेगा, वही था, और वही है। सत्य की परिभाषा इसलिए नहीं हो सकती, कारण, हम लोगों को जब तक सत्य का अनुभव नहीं होता है, तब तक उसे हम नहीं समझ पाते हैं। और जिन लोगों ने सत्य को खोजा ही नहीं और जो लोग असत्य को ही खोजते हैं, वो सत्य को समझ भी नहीं सकते। लेकिन सत्य एक बहुत छोटी सी, चमकती हुई, विशेष अद्भुत चीज़ है। सत्य है कि हम लोग सब आत्मा हैं। ये शरीर, बुद्धि, मन, अहंकार आदि हम लोग नहीं, शाश्वत आत्मा हैं। भारतीय संस्कृति या ये कहा जाये कि पौर्वात्य संस्कृति और पाश्चिमात्य संस्कृति में एक बड़ा अंतर मैंने पाया है। जो लोग पाश्चिमात्य के हैं उनको तो शायद आत्मा की इतनी खबर भी नहीं हाँलाँकि ईसा मसीह को मानते हैं और ईसा मसीह का जन्म ही आशिआ में ही हुआ था। उन लोगों की पूर्ण धारणा जो है, या पूरा चित्त जो है, वो विनाशी चीज़ों को दौड़ता है, जो क्षण भर में (अस्पष्ट)। पर कोई पौर्वात्य के लोगों से बात करे जहाँ बड़े-बड़े तत्व वेदता हो गए, दृष्टे हो गए, ऋषि, मुनि, अवतार हो गए, वे सभी लोग ये कहेंगे कि मनुष्य को अविनाशी, ऐसे सनातन वस्तु को ही खोजना चाहिए। और वो अविनाशी, सनातन चीज़, आत्मा है। जब तक मनुष्य उन चीज़ को नहीं खोजता है, तब तक मनुष्य केवल सत्य को नहीं जान सकता। बुद्धि से आप केवल सत्य को नहीं जान सकते हैं। इसीलिए आज सारे धर्मों का प्रश्न खड़ा हुआ है। जब आप बुद्धि किसी ओर लगाते हैं, तो वो किसी भी मार्ग पे चली जाती है। हर आदमी सोचता है कि मैं ही ठीक हूँ। हर धर्म के संस्थापक एक ही बात कह गए लेकिन उनके जो अनुयायी हैं, वो सब सोचते हैं कि वही सही हैं। इसी प्रकार राजकारण में भी कोई लोग कहते हैं कि साम्राज्यवाद ठीक है, कोई कहते हैं सामवाद ठीक है, कोई कहते हैं कि साम्यवाद ठीक है। अनेक ये वाद और वाद का मतलब ही ये है कि हमने बुद्धि से कोई चीज़ बनाई हुई है। बुद्धि से परे अगर हमें उठना है, और सत्य को जानना है, उसकी कोई व्यवस्था हमारे अंदर है या नहीं, इसके बारे में हर धर्म में चर्चा हुई है। किन्तु भारतवर्ष में क्योंकि हमारी आबो हवा काफी अच्छी थी और हम लोग जंगलों में भी रह सकते हैं, तो अनादि काल से इसपर बहुत विचार हुआ है। और जो आज मैं आपको सहज योग समाझने वाली हूँ, ये कोई मैं नई बात नहीं कर रही हूँ। इसके बारे में भारतवर्ष में भी नाथपंथी लोग जानते थे। एक और तो वेद आदि पर ध्यान दिया गया और वेद शब्द भी विद शब्द से आता है। विद माने ये कि जानना, लेकिन जानना बुद्धि से नहीं, लेकिन अपनी सेंट्रल नर्वस सिस्टम पे जानना, उसे विद कहना चाहिए। उसी प्रकार बुद्ध का बोध भी है कि बोध होना। लोग कहते हैं 'बुद्धं शरणम् गच्छामि' माने जिस आदमी को बोध हो गया वो ही बुद्ध है, और सारा जो उनका कार्य था वो ये था, कि सबसे पहले आप आत्मसाक्षात्कार को प्राप्त हों। उसके बाद, दूसरी इसमें, हमारे यहाँ भक्ति का भी बहुत प्रादुर्भाव है। भक्ति में भी जो लोग, कृष्ण हैं, तो कृष्ण ने भी जब गीता का आगमन किया, तो सबसे पहले जब लोग कृष्ण की भक्ति करते हैं, तब भी वो अंधे जैसे ही करते हैं। कृष्ण ने गीता में बहुत अच्छी तरह से समझाया है लेकिन जो कुछ उनके अंदर गहन पढ़ना है वो हम नहीं पढ़ पाए। जैसे कि, सबसे पहले उन्होंने बताया कि आप स्थितप्रज्ञ हो जाओ। माने आप सहज योगी हो जाओ। लेकिन वो कैसे हुआ जाता है?

तो उन्होंने कहा कि, 'अब ज्ञान को प्राप्त करो।' माने, अपनी जो सेंट्रल नर्वस सिस्टम है, उसका ज्ञान हमें होना चाहिए। जैसे कि ये ठंडा-गरम हम महसूस कर सकते हैं, उसी तरह से हम पाप-पुण्य समझ सकें, कौन अच्छा कौन बुरा, कौन ज़रूरी है और कौन सच्चा है, इसका पता हम लगा सकें। दूसरी बात इन्होंने कही कि, तुम जो भी कर्म करो वो परमात्मा पे छोड़ दो। ये हम कर ही नहीं सकते हैं। हम लोग ऐसे अपने लिए कह दें कि, 'हम जो भी कर्म करते हैं, वो हम परमात्मा पे छोड़ के रखते हैं।' लेकिन ये संभव नहीं क्योंकि मनुष्य कोई सा भी काम करता है तो उसमें दो आशीर्वाद होते हैं। यहाँ तक कि एक बाप कहेगा, "मैंने बेटे के लिए कार्य किया।" माँ कहेगी, "मैंने मेरे बेटे के लिए बात की, बेटी के लिए बात की।" सबमें डूअरशिप की भावना आ जाती है, कि मैंने कर्ता, मैं करने वाला हूँ। लेकिन जब उन्होंने कहा कि, 'तुम कार्य कर मेरे चरणों में छोडो,' उसका मतलब था कि तुम अकर्मी हो जाओ, और ये तभी हो सकते हैं कि जब आप परमात्मा के हाथ में एक साधन, हो जाएं, उनके इंस्ट्रूमेंट हो जाएं। ये जब तक नहीं घटित होता है, तब तक आप अकर्मी हो ही नहीं सकते हैं। इसलिए उन्होंने कहा कि लोगों को कोशिश करने दीजिए; जब वो हार जाएंगे वो सहज योग में उतरेंगे। तीसरी चीज़ उन्होंने ये कही, वो भी बड़ी सुंदरता से कही है कि, 'तुम मुझे जो पुष्पं फलं तोयं,' जो कुछ तुम मुझे फूल, फल या पानी, कुछ भी चढ़ाओ, उसको मैं ले लूँगा लेकिन देते वक्त उन्होंने बहुत तरीके से कहा हुआ है कि, देते वक्त तुम्हारी भक्ति अनन्य होनी चाहिए। अब अनन्य शब्द पे ही सारा खेल है, वो भी कृष्ण की लीला है। अनन्य माने जब दूसरा कोई नहीं होता है। वो तो तभी हो सकता है कि जब आपका उस परमात्मा से योग घटित हो जाए, जब उससे मिलान हो जाए। और ऐसे भी हर जगह लिखा गया है कि परमात्मा की शक्ति, उनके प्रेम की शक्ति, सारे संसार में विचरण करती है और उसी से अनेक कार्य होते हैं - इस तरह से लिखा गया है। उस शक्ति से हमारा सम्बन्ध हो सकता है, ये भी लिखा है। लेकिन अगर हम लोग उनपे कोई शक करते हैं, और सोचते हैं कि ये सब झूठ बोलते हैं, तो मेरा विचार ये है कि हम लोगों ने अपना दिमाग बंद कर दिया है। जो कुछ भी इन शास्त्रों में लिखा गया है, बिल्कुल सत्य है, लेकिन क्योंकि हमारी अभी तक वो सूक्ष्म दृष्टि खुली नहीं है, इसलिए हम उस चीज़ को गलत समझते हैं। इसीलिए कबीर कहते हैं कि, 'कैसे समझाऊँ सब जग अँधा।' सत्य को खोजने वाले भी असत्य से बहुत धंस जाते हैं और इसीलिए आज धर्म पे लोग खड़े हुए हैं कि धर्म बहुत ख़राब चीज़ है और धर्म से नुकसान होता है। जो मनुष्य ने धर्म बनाये हैं ये सब बुद्धि के स्तर पे बनाये हैं, सत्य के स्तर पे नहीं। इसकी एक पहचान ये है कि, जो हिन्दू हों, मुसलमान हों, ईसाई हों, चाहे कुछ भी हों, वो कोई सा भी पाप कर रहे हैं उसके लिए कुछ विचार नहीं है। हर जाति का आदमी पाप कर सकता है, ऐसा क्यों है? अगर वो एक जाति में है और कहता है कि, "मैं फलाना हूँ, मैं इस धर्म का हूँ, उस धर्म का हूँ," तो पाप तो सारे करते हैं। इसका मतलब है कि उसके अंदर ये सत्य जगा नहीं है। जब मनुष्य के अंदर ये सत्य जग जाए कि, 'मैं एक धार्मिक पुरुष हूँ,' और जिसे कि अंग्रेजी में राइटिअसनैस कहते हैं, अगर मेरे अंदर वो चीज़ घटित हो गई है, तो फिर वो गलत काम कर ही नहीं सकता है। तो ये समझ लेना चाहिए कि ये जो धर्म बताया गया है, ये धर्म हमारे अंदर प्रादुर्भावित होना चाहिए। वहाँ से इसका असर आना चाहिए। इसलिए आज धर्म की ये दुर्दशा है। हर धर्म में आप देख रहे हैं कि आपस में सिवाय आपस में झगडे करने के धार्मिक लोग आजकल कोई शुभकार्य करते हुए नहीं दिखाई देते हैं और जो भी शुभ कार्य करते हैं वो इसलिए करते हैं, कि किसी तरह से धर्म बट जाए और फिर झगडे शुरू हो जाएँ। या तो आपस में लड़ेंगे या आप दो धर्मों के झगडे दस धर्मों में कर रहे हैं। झगड़ा करना जब धर्म का कार्य है, तो इससे अच्छा धर्म न हों। तो जब आज के बच्चे हैं वो देखेंगे कि हम लोग धर्म के नाम पे सिर्फ इस तरह से लड़-झगड़ रहे हैं और अंधश्रद्धा से अब उसकी ओर दौड़े चले जा रहे हैं, तो ज़रूरी वो सोचेंगे कि ये तो गलत बात है। इसके अलावा अनेक अंधश्रद्धा वाले सारे धर्मों को बिल्कुल पूरी तरह से पकड़ रहे हैं और उस जकड़ जाने से, हमें धर्म का जो आज रूप दिखाई देता है वो विद्रूप दिखाई देता है इसलिए मनुष्य जो है वो परमात्मा से हट कर के और सोचता है कि क्या यही धर्म है इसी को धर्म कहना चाहिए जिसमें हर तरह का दुराचार, दुष्टता और पैसा और इसी का सब प्रकार चल रहा है, क्या ये धर्म तो हो नहीं सकता। लेकिन हमें ये सोचना चाहिए - एक बात बहुत सरल और सीधी बात है कि अगर हम शास्त्रीय दृष्टि से हैं, तो हमें अपना दिमाग खोलना चाहिए और ये सोचना चाहिए कि ये जो बड़े-बड़े हो गए हैं, इन्होंने जो बात कही है, उसपर थोड़ा सा जो सोच-विचार किया जाए तो कैसे रहेगा? अब कुण्डलिनी का जो ज्ञान इसके लिए कि मैं कहतीं हूँ कोई ये मेरा ही ये ज्ञान नहीं है ये तो अनादि काल से अपने देश में चल रहा था जो कि भक्ति और वेद से, काफी गुप्त रूप से, नाथ-पंथियों ने किया और करते रहे। जैसे आपने सुना होगा कि जनक राजा के पास नचिकेता गए थे और उनसे कहा कि मुझे आत्मसाक्षात्कार दीजिए। उस वकत जो हमारी मानवीय स्थिति थी, उस स्थिति में बहुत कम फूल आये हुए थे, और एक ही दो फूल, फल स्वरुप होने वाले थे। इसलिए एक ही दो लोगों को आत्मसाक्षात्कार हुआ। और सारे धर्मों में कहा गया है कि ऐसा समय आएगा कि जब बहुत से लोग इस चीज़ को प्राप्त करेंगे। मोहम्मद साहब ने कहा हुआ है, कि जब पुनरुत्थान का समय आएगा उसको वो कियामा कहते थे उस वक्त आपके हाथ बोलेंगे। और ये हाथ आपके खिलाफ शहादत देंगे - ऐसा कुरान में बहुत तरीके से लिखा हुआ है। बहुत सी बातें हमें इसलिए नहीं समझ में आतीं हैं, क्योंकि हाथ कैसे बोल सकते हैं और वो आपके खिलाफ शहादत कैसे दे सकते हैं? अब ये जो कुण्डलिनी की शक्ति है, जिसके बारे में मैं आपको बताने वालीं हूँ ये आपके अंदर स्थित है, ये त्रिकोणाकार अस्थि में पूरी तरह से स्थित है और इसे ही आसास कहते हैं मोहम्मद साहब की भाषा में, इसी को होली घोस्ट कहते हैं क्राइस्ट की भाषा में, और इसी को कुण्डलिनी कहते हैं संस्कृत भाषा में। और इसी प्रकार इसके बारे में ज़ेन में और हरएक धर्म में इसका वर्णन है। अब ये कुण्डलिनी जो है ये उसको होली घोस्ट कहते हैं, माने ये शक्ति है ये परमात्मा की इच्छा शक्ति जो हमारे अंदर प्रतिबिंबित हुई। और आत्मा जो है, ये हमारे अंदर परमात्मा का प्रतिबिम्ब है। अब मैं जो भी बात कह रहीं हूँ, उसको आप एक धारणा की तरह से देखें। एक धारणा आपके सामने रखें हैं। जैसे कोई साइंस में हाइपोथिसिस होता है, उस प्रकार मैं आपके सामने एक धारणा रख रहीं हूँ। अब ये अगर धारणा आपको समझ में आ जाए और आपको उसका अनुभव आ जाए और अगर आप ईमानदार हैं, तो आप ज़रूर कहेंगे कि ये सच्ची चीज़ है और फिर वो एक कायदा हो जाएगी। अब ये कुण्डलिनी हमारे अंदर त्रिकोणाकार अस्थि में बैठी हुई है और ये हम सब की, एक एक की, व्यक्तिगत, हर एक की, अलग-अलग कुण्डलिनी है। उसमें आपका पूर्व जनम, ये जनम, सबका जोखा लिखा हुआ है, और वो जानती है कि आप कहाँ भटके हैं, कहाँ ठिठके हैं, क्या गलतियाँ की हैं। और जिस वक्त में ये कुण्डलिनी जागृत होती है तब वो छह चक्रों को भेद कर के, छह सातवाँ चक्र उसके नीचे में है, और सातवाँ चक्र उसको संचालित करता है। वो जो, कहना चाहिए कि जो सबसे निचला चक्र है उसे अगर हम पहला चक्र कहें तो जो हमारे लिम्बिक एरिया जो सर में हमारे मस्तिक्ष में जो होता है लिम्बिक एरिया, उस जगह को सहस्त्रार ऐसा कहते हैं और इस सातवें चक्र को भी वो खोल देती है। तो पहला चक्र अगर नीचे है तो सातवाँ चक्र हमारे जो सर में लिम्बिक एरिया है, उसको ये भेदती है। अब आप कहेंगे कि, "माताजी, मॉडर्न टाइम्स में आप ये पुरानी बातें क्यों कर रहीं हैं?" क्योंकि जो आज मॉडर्न टाइम, जिसको हम सोचते हैं बहुत बड़ी चीज़ है, तो आपको आश्चर्य होगा कि परदेस में देखने पर समझ में आता है कि सब एक साथ कहीं बड़े भारी गड्ढ़े में चले जा रहे हैं। वहाँ आप लोग तो हो ही आये होंगे कुछ ना कुछ, पर मैं वहाँ सालों से रह रहीं हूँ। अब वहाँ की आप हालत देखिए कि - सबके घर गृहस्थी भी है। वहाँ के लोगों में घर गृहस्थी शब्द ही नहीं है। वो तो कुछ भी नहीं। वहाँ पर ज़्यादातर लोग ड्रग्स लेने लगे। बच्चों को भी ड्रग्स लेना वहाँ आ गया है। फिर वहाँ गन्दी-गन्दी बीमारियाँ हो गईं हैं। जिस देशों में, जिन देशों में ईसा मसीह जैसे पवित्र अवतरण का इतना ज़्यादा बोल-बाला है वहाँ पर ये देख कर के कि ये तो बिल्कुल सारी दुनिया एंटी क्राइस्ट लग रही है। इनको किस तरह से कहना चाहिए कि ये ईसा मसीह को फॉलो करते हैं, कि जिन्होंने यहाँ तक (अस्पष्ट) में कहा था कि, 'दाऊ शैल नॉट हैव अडलटरस आईज' आँख में तक शुद्धता होनी चाहिए, ये बात करने वाले ईसा मसीह, ये लोग इस तरह से क्यों कर रहे हैं। उसी प्रकार हम देखते हैं कि हिन्दुओं में जब कहा गया है कि सबके अंदर आत्मा का वास है, तो अगर सबके अंदर आत्मा का वास है, तो जाति-पाति आप कैसे बना रहे हैं? और जाति पाति भी पहले कर्म के ही अनुसार होती थी। और स्पष्ट रूप से अनेक [अस्पष्ट - इस?] में कहा गया है कि जिसको ब्रह्म ने जाना वही ब्राह्मण है। अब आजकल तो अपने यहाँ ब्राह्मण हम लोग खाना बनाने के लिए रख लें। तो वो कोई ब्राह्मण हुआ? ब्राह्मण तो वो जिसने ब्रह्म को जाना। इसी प्रकार अंधश्रद्धा में मनुष्य ने जाति को छोड़ कर के, जाति जो है, उसको इस तरह से बना दिया है कि कर्म पे न रखते हुए उसको जाति पे बना दिया। ये जो कार्य हुआ है इसका कारण ये है कि जिस तरह से वेस्ट में आप देखते हैं कि इतनी हानि हो गई है लोगों की और इस तरह से उनका पतन हो गया है, ऐसे ही हम देखते हैं कि पौर्वात्य देशों में भी बड़ी हानि हो रही है और हम लोग भी बहुत पतन में जा रहे हैं। यहाँ तक कि हमारे यहाँ भूतों का काम, भानामती आदि अनेक प्रकार की दुष्टताएँ सब हैं। और अनेक प्रकार की अंधश्रद्धा, फिर गुरु लोगों का आना, और बहुत से गुरु बाहर गए हैं उन्होंने बहुतों को लूटा, पैसा खाना, ये सब धंधे हो रहे हैं। लेकिन पहले सत्य को जानना चाहिए, तब तो कुछ असत्य को पहचान सकता है। जब तक सत्य को नहीं जाना, आप असत्य को नहीं पहचान सकते। तो सत्य को जानने के लिए परमात्मा ने हमारे अंदर बहुत सुन्दर व्यवस्था की हुई है। ये परमात्मा हैं। उनकी व्यवस्था अत्यंत सुचारु रूप से, व्यवस्थित रूप से हुई है, वो ये है कि ये जो कुण्डलिनी नीचे में त्रिकोणाकार अस्थि में बैठी हुई है, इसको सिर्फ जागृत कर देने से जब वो ब्रह्मरंध्र को भेद कर देती है तो आपका सम्बन्ध ये चराचर में फैली हुई शक्ति से एकाकार हो जाता है। अब इसका भी आपके पास एक बड़ा भारी एक सबूत है, प्रूफ है, कि चराचर में शक्ति है या नहीं। अब आप देखें कि इंसान की हाइट एक हद्द तक जाती है। एक नारियल के पेड़ की जो ऊँचाई है, वो एक हद्द तक जाती है। एक दूसरे कोई सा और पेड़ होगा उसकी ऊँचाई एक हद्द तक जाती है। इस तरह से अगर आप बारीक कार्य देखें, तो कोई अगर बच्चा है, तो उस बच्चे की माँ जो है, वो बच्चा और माँ में बड़ा साम्य होगा। एक हिंदुस्तानी का बच्चा हिंदुस्तानी जैसा होगा। ऐसे हज़ारों कार्य इस संसार में होते हैं। या इस तरह से आप ये भी सोचिए कि एक बीज है, उस बीज से एक आम का पेड़ निकलेगा उनसे अनेक पेड़ निकलेंगे, लेकिन वो सब आम के पेड़ होंगे। ये सारी शक्ति कहाँ से आती है, ये सारा पूरा इंतज़ाम कहाँ से आता है, ऑर्गनाइज़ कहाँ से होता है? ये सारा इंतज़ाम होता है उसी चराचर में फैली हुई परमात्मा की प्रेम की शक्ति से। आजतक हमने तो द्वेष ही की शक्ति इस्तेमाल की है। जब धर्म भी करते हैं, और जब भगवान का भी नाम लेते हैं, तब भी हम द्वेष ही की शक्ति इस्तेमाल करते हैं। हम लोगों ने आज तक कभी भी प्रेम की शक्ति का उपयोग नहीं किया है। तो ये प्रेम की शक्ति जो चराचर में फैली हुई है और जो अनंतकाल से कार्य कर रही है उससे सम्बन्ध हो जाना ही योग है। बाकी सर के बल खड़ा रहना और दुनिया भर के व्यायाम करना और द्राविड़ी प्राणायाम, ये जो चीज़ें हैं ये योग नहीं है। योग वास्तविक परमात्मा से हमारा सम्बन्ध होना या इस चराचर में फैली हुई शक्ति से हमारा सम्बन्ध होना ही जो है, उसे आप कह सकते हैं कि ये योग है। आप सब इस योग के अधिकारी हैं। अब सहज का मतलब है, 'सह' माने आपके साथ, 'ज' माने पैदा हुई, ये कुण्डलिनी है, और योग माने ये जो मैंने आपको बताया, कि इस चराचर में फैली हुई शक्ति से भी सम्बन्ध होना ये एक आपका जन्मसिद्ध अधिकार है क्योंकि आप इंसान के रूप में हैं। इंसान जो है, वो संसार की सारी जितनी भी बनी हुई चीज़ें हैं, उनसे सबसे ऊपर है। एपिटोम जिसको कहते हैं ऑफ़ ऐवोल्यूशन और अब इसको सिर्फ एक आखिरी चीज़ पाने की है जहाँ पर कि कुण्डलिनी जागृत हो कर के छह चक्रों से छेद कर के निकल जाती है, तो वो परमात्मा से एकाकार होते हैं। उसके परिणाम स्वरुप क्या होता है? लोग तो ये पूछेंगे कि इससे क्या फ़ायदा होता है?

पहले ये जानना चाहिए कि, आप इसमें रुपया-पैसा कुछ नहीं दे सकते हैं। ये जीवंत क्रिया है, परमात्मा जीवंत है, और उनकी शक्ति जीवंत है। ये जीवंत क्रिया जिस तरह से आपने बीज को अपने माँ के उदर में डाल दिया, पृथ्वी माँ के, तो वो अपने आप पनप आती है, उसी प्रकार ये शक्ति भी अपने आप पनप आती है। इसमें अगर आप ज़बरदस्ती करें तो नहीं होने वाला है। इसमें रुपये-पैसे से कोई मतलब नहीं कि आप पृथ्वी को कुछ रुपया पैसा देते हैं, कि उस बीज को आप कुछ रुपया पैसा देते हैं - कुछ भी नहीं। ये जीवंत क्रिया है, जिसे कि हम सहज कहते हैं, माने स्पॉन्टेनियस। और ये क्रिया अपने आप ही स्फुरित होती है और इसके सहारे ही कुण्डलिनी जागृत हो जाती है। और ये फिर अनुभव आपको प्राप्त होता है, जिसमें कि आप महसूस कर सकते हैं कि चारों तरफ ठंडी-ठंडी हवा आ रही है। इसका भी वर्णन आदि शंकराचार्य ने 'सलीलं सलीलं' कहा हुआ है, और 'कूल ब्रीज ऑफ़ द होली घोस्ट' बाइबिल में कहा गया है। हर जगह इसका वर्णन किया हुआ है, आप पहले महसूस करने के (अस्पष्ट)। और आपके सर के यहाँ ब्रह्मरंध्र से भी, ठंडी-ठंडी हवा आनी चाहिए। तब आपको पता होता है कि आपके ब्रह्मरंध्र का छेदन हो गया है। अब उसके बाद आपको आश्चर्य होगा कि इतनी कुछ बातें हो जातीं हैं कि पहले तो आप आनंद में ही विभोर हो जाएंगे। पर आपमें ये विशेष कृत हो जाती है विशेष बात हो जाती है जिससे आपकी संतुष्टि हो जाती है, आपकी बीमारी ठीक हो जाती है। बहुत से असाध्य रोग, इनक्यूरेबल डिसीसेस, कैंसर, ब्लड कैंसर, और मलाइटस, और दुनिया भर के रोग इससे ठीक हो गए हैं। अब ये कोई इसमें मेस्मेरिस्म की बात नहीं। दिल्ली यूनिवर्सिटी में इस चीज़ को देखा और समझा और उन्होंने अपने मेडिकल कॉलेज में इसमें इसको इंट्रोड्यूस किया, तो तीन डॉक्टरों को इसमें एम. डी. मिली है। एक तो उनको मिला है फिजिकल फ़िटनेस पर, और एक को मिला है साइकोसोमाटिक डिसीसेस पर, और एक को मिला हुआ है आपके एपिलेप्सी पर। ये तीन सब्जेक्ट में उनको मिल गया है वहाँ पर एम. डी., माने सिद्ध हो गया कि सहज योग से ये बीमारियाँ ठीक होतीं हैं। और इसी प्रकार लंदन में आज सात डॉक्टर लोग इस चीज़ को लिख रहे हैं, कि सहज योग से कैसे-कैसे क्या होता है। अब इसके लिए आप पैसा नहीं दे सकते हैं, इसके लिए आप कुछ डिमांड नहीं कर सकते हैं, किसी के लिए गारंटी नहीं है। आपकी कुण्डलिनी जागृत हो गई तो ये आपका पूर्व जनम का सुकृत भी है और आपने [अस्पष्ट - समझा नहीं? ]। लेकिन अगर कोई कहे कि, "माँ, हमारी कर ही दो," तो मैं ये नहीं कर सकती। ये अपने आप आपकी जब हो जाएगी, तब हो जाएगी, और नहीं होगी तो नहीं होगी। अब जो लोग किसी तबियत से बीमार हैं, या जो कुछ बहुत बुद्धिवादी हैं उनकी बुद्धि के सहारे रहते हैं और या तो जो लोग हमेशा रोते रहते हैं और दुखी रहते हैं ऐसे लोगों की कुण्डलिनी जागृत होने में देर लगती है। पर आज तक ऐसा नहीं हुआ कि कोई हमारे पास आया और उसकी जागृत नहीं हुई, या उसने हमसे प्राप्त नहीं किया। जागृत होने के बाद ये जो कनैक्शन है, ये जो आपका योग सिद्ध हुआ है, इसको स्थावर करना पड़ता है, इसको जमाना पड़ता है। जब तक ये चीज़ जम नहीं जाती, तब तक बार-बार ये कुण्डलिनी नीचे गिरती है, और ऐसी जगह जाती है जहाँ आपको तकलीफ़ है। उसके कारण कभी-कभी ये भी हो सकता है कि आप फिर से बीमार हो जाएं। आपसे बताने में कोई हर्ज़ नहीं, कि हमारे संजीवा रेड्डी साहब जब अमरीका से आये थे, तो ऐसा कुछ संजोग हुआ कि मैं एयरपोर्ट पे गई, लंदन में। तो उनकी मिसेस ने बताया, कि ये श्री माताजी निर्मला देवी जी हैं - वो मुझे मिसेस श्रीवास्तव जानते थे। तो उन्होंने कहा कि, "अच्छा," उनकी वाइफ ने कहा कि, "हमारे हस्बैंड को कुछ ठीक करिए," "क्योंकि ये तो बहुत तड़प रहे हैं, सो नहीं पा रहे हैं, इतनी गोलियाँ खाईं, बहुत तड़प रहे हैं।" ऑपरेशन के बाद आये थे। वो भी कुछ विशेष होएंगे कि दस मिनट में उनकी तबियत ठीक हो गई, दस मिनट में। और मुझे बता रहे थे कि, "जब मैं उतरा (अस्पष्ट - रोमन?) एयरपोर्ट पे तो सब लोग सोचने लगे "कि कोई मेरा भूत उतर आया है कि क्या? वहाँ तो मेरे जलाने की सारी व्यवस्था हो गई थी।" लेकिन उसके बाद सहज योग नहीं किया। अगर वो सहज योग करते तो उनकी हालत ठीक होती। ऐसे अनेक लोग हैं जिनका मैं नाम आपको बता सकतीं हूँ, जो बड़े ऊँचे किसम के लोग हैं, उनका बड़ा नाम है जैसे दादा हैं आपके वसंत दादा पाटिल इनको भी सहज योगियों ने ठीक किया। सहज योगियों ने ठीक किया, उसके बाद बहुत ठीक हो गए, फिर चलने लग गए सब, फिर सहज योग में नहीं। तो उसको जमाना पड़ता है। और उसको अगर जब तक आप जमाएंगे नहीं, तब तक आप हो सकता है कि फिर आप मनुष्य योनि में आ जाएं और आपको फिर से इस चीज़ की परेशानी हो जाए। और ये भी सोचना चाहिए कि परमात्मा जो हैं, उनके पास भी थोड़ा सा सामान्य बुद्धि, जिसे कहते हैं कि, कॉमन सेंस होना चाहिए, कि जो इंसान प्रकाश देगा नहीं, उसके लिए क्यों मेहनत की जाए? जो लाइट प्रकश नहीं देगा, हम जानते हैं, उसको हम कभी ठीक नहीं करते हैं, ये बेकार है। इसी प्रकार परमात्मा का भी चित्त, मैं देखतीं हूँ, हट जाता है ऐसे लोगों से, कि जो इसमें गहरे उतरना नहीं चाहते और सहज योग फैलाना नहीं चाहते। क्योंकि सहज योग में कोई रुपया-पैसा नहीं है, सिर्फ आशीर्वाद ही आशीर्वाद है। आपको अपना घर नहीं छोड़ना पड़ता है, सन्यास नहीं लेना पड़ता है, उल्टे अगर कोई सन्यासी आता है, तो उसको हमें कहना पड़ता है कि, आप अपने कपड़े उतार के यहाँ आइये, ये सन्यास नहीं चलने वाला है। गृहस्थी में ही ये मिलने का है, ऐसे नल-दमयंती आख्यान में बताया गया है, कि आपको ये सब चीज़ कलियुग में ही गृहस्थी में रहने वाले लोगों को मिलेगी। और ये चीज़ सिर्फ गृहस्थी में रहने वालों को मिलती है पर इसके अनेक, अनेक, अनेक लाभ हैं। सबसे पहले जैसा मैंने कहा कि आपकी तंदरुस्ती ठीक हो जाती है। आपकी तबियत ठीक हो जाती है। आपकी उम्र छोटी लगने लग जाती है। आपके अंदर बहुत शक्ति संचार हो जाता है। आप बहुत से काम कर सकते हैं आप थकते नहीं। और आपकी बुद्धि प्रगल्भ हो जाती है। बहुत से बच्चे जिनको कि स्कूलों में कहा गया कि, 'ये बच्चे बहुत ज़्यादा मंद बुद्धि के हैं और ये चल नहीं सकते,' ऐसे बच्चे आजकल फर्स्ट आ रहे हैं। हमारे सहज योग में आने के बाद जो बच्चों पास होने की भी आशा नहीं थी, वो फर्स्ट आ रहे हैं। बुद्धि प्रगल्भ हो जाती है। फिर आर्टिस्ट्स लोग जो कि म्यूसिशियन्स हैं या कोई समझ लीजिए, जो कि कलाकार हैं, उनकी एक कला नई बन के आ जाती है। इसके अनेक अनुभव लोगों को आये हैं। आप लोग कुछ कलाकारों से बात करें तो आपको बताएंगे जैसे अमज़द अली हैं और बिस्मिल्लाह खान साहब वगैरह हैं, ये सब बताएंगे आपको, कि वो जब मेरे सामने बजाने लग गए तो क्या हाल होता है। जब सहज योग में आ गए तो क्या हाल हुआ। इस प्रकार बहुत से लोगों में जिनमें फरक आ गया है। लेकिन बात ये ही है कि उनमें आ भी जाता है फरक और आगे बढ़ते भी हैं, लेकिन जब तक गहराई से किसी चीज़ को आप पकड़ेंगे नहीं तब तक आपका उपयोग न तो परमात्मा को है, ना आपको है। इससे आदमी की उम्र बहुत बढ़ जाती है और मनुष्य का स्वभाव बहुत ही ज़्यादा धार्मिक, असल में धार्मिक, झूठा नहीं, ढोंगी धार्मिकता नहीं, असली धार्मिकता, जिसे राईटिअसनेस कहते हैं, कि आदमी गलत काम करता ही नहीं जिससे नुकसान हो और ना ही वो लालच करता है, और उसे भी (अस्पष्ट) पड़ जाती है। लक्ष्मी तत्व के जागृत होने से इससे फाइनैनशिअल प्रॉब्लम्स सॉल्व हो जाते हैं। कितने लोगों के फाइनैनशिअल प्रॉब्लम्स सॉल्व हो गए। हमारे भाईसाहब जो हैं इंडिया में, "जब से मैं पार हो होना है, तो मेरा ये हाल है," "कि मेरी समझ में नहीं आता है, इतना दुनिया भर का मुझे पैसा मिल रहा है मैं क्या बताऊँ?" तो आपके वो भी प्रश्न हल हो जाते हैं पर आप ज़रुरत से ज़्यादा नहीं उठेंगे क्योंकि मैंने आपसे पहले बताया कि ये विनाशी चीज़ें हैं और एक मर्यादा तक सब विनाशी चीज़ें ठीक हैं। जब आप उस मर्यादा को लाँघ जाते हैं, तो वही चीज़ें आपको विनाशकारी बना देतीं हैं। इसलिए जिस मर्यादा तक आपको बढ़ना है, उतने ही मर्यादा तक आपको सब चीज़ मिलती हैं और आप संतोष में आ जाते हैं। इसके बाद [अस्पष्ट - गुरु?] तत्व बहुत अत्यंत प्रेममय है। इतना प्रेम हो जाता है, इतनी क्षमा आ जाती है, कि वो मनुष्य की हर एक गलती को माफ़ करता है। और माफ़ करने के बाद उसके अंदर वो एक सूक्ष्म दृष्टि आती है कि किस आदमी से आपको झगड़ा मोल लेना है और किससे नहीं लेना। जैसे ईसा मसीह की बात मैं आपको बताऊँगी कि जिस वक्त में मारी मग्दालनी को लोगों ने पत्थरों से मारा तो वो जा के उनके सामने खड़े हो गए। अब उनका जो व्यवसाय था, उस व्यवसाय से ईसा मसीह का कोई सम्बन्ध ही नहीं। वो तो अलिप्त आदमी थे, लेकिन खड़े हो गए। और कहा कि, "तुममे से जिसने पाप नहीं किया हो, वो मुझे पत्थर मारे।" ये हिम्मत, ये हिम्मत भी इसीलिए क्योंकि वो स्वयं आत्मा थे। जब तक आप आत्मा नहीं होते हैं, आपके अंदर समर्थता नहीं होती है। माने, सम अर्थ होना। आप अपने ही अर्थ को प्राप्त ही नहीं करते हैं और आप एक कभी उसमें गए, कभी [अस्पष्ट - सत्य?]

में गए, कभी इसके सामने हाथ जोड़े, कभी उसके सामने हाथ जोड़े। तो सबके सामने हाथ जोड़ने से अच्छा, फिर परमात्मा के सामने ही आपको हाथ जोड़ना पड़ता है और आप सब चीज़ को सिद्ध हो जाते हैं और प्राप्त कर लेते हैं। आजकल के ज़माने में जबकि मनुष्य इस कदर परेशान है और इतना सब तरफ से वो तंग किया गया हुआ हो, उस वक्त जब आत्मा की शक्ति अंदर से आती है, तो एक नया ही स्वरुप निख़र आता है। अब हमारे भाईसाहब का ही उदाहरण लीजिये कि चार्टर्ड अकाउंटेंट हैं और इनको मराठी भाषा भी नहीं [अस्पष्ट] मेरे सभी भाइयों की बहुत खराब थी। और भाषा में तो बिल्कुल ही कम थे पर मैं ही इनका एस्से लिख कर देती थी। इतना इनका हाल है सारे बड़े भाई से लेकर सब। पर फिर मराठी भाषा भाषा में इनको कुछ नहीं आता था। लेकिन आज में देखतीं हूँ कि ऐसी-ऐसी कविताएँ लिखते हैं - आपने इनकी सुनी कविता? और ये चार्टर्ड अकाउंटेंट हैं जो सिर्फ एक दो तीन चार गिनते रहे, वो कविताएँ लिखने लग गए इतना ही नहीं उर्दू भाषा में ही, क्योंकि उनको उर्दू [अस्पष्ट] तो थोड़ा बहुत उनको मालूम लेकिन इनको उर्दू भाषा तो मालूम नहीं, उर्दू में ये कविताएँ लिखने लग गए। और इनका इतना नाम है। अभी गए थे तो कहाँ [अस्पष्ट-सौराष्ट्र?] गवर्नमेंट ने इनके ऊपर सब वो निकलवाया और दिखवाया। लेकिन हम लोग नागपुर में रह रहे, इसका मतलब नहीं कि कोई हम कुएं में रह रहे हैं। हम सारे समाज से सम्बंधित हैं सारी दुनिया से सम्बंधित हैं। मैं नागपुर में जब शुरू में आई थी, तब मैंने देखा कि घर का जो साधु होता है, उसको सधुकड़ा कहते हैं। वही हाल मेरा रहा। शुरू में किसी ने भी मेरी बात ख़ास सुनी भी नहीं तो मैंने कहा, 'अच्छा, जब ये हालत आएगी नागपुर वालों की, तब मैं जाऊँगी, तब उनसे बात करुँगी।' इसलिए नागपुर में मैं अब गुजरात जाने के बाद आई हुई हूँ। लेकिन मुझे मालूम है, कि यहाँ मैं रहीं हुईं हूँ और यहाँ चैतन्य बहुत है, ये विशेष है, और अगर नागपुर वाले सहज योग को ले लें तो सारी दुनिया आपके चरणों में आ कर के झुकेगी। अभी आपने सुना है कि छब्बीस देशों में सहज योग है; असल में तीस देशों में सहज योग चल रहा है। और वहाँ से वहाँ के प्रतिनिधि यहाँ आते हैं साल में एक बार। अगर आप उनको देखें तो आप हैरान हो जाएँ कि ये जो मराठी में जोगवा और पोडवा जैसी चीज़ें गाते हैं हिंदी भाषा में सुन्दर-सुन्दर भजन बनाएँ और उसे गाते हैं तालबद्ध, और मानव और स्त्री जैसे ये लोग गान कर रहे हैं। इतना इन लोगों ने ये कर लिया कि एक सहज योगी आये हैं, तो वो राजस्थानी पेंटिंग कर रहे हैं। मैंने कहा कि, "भई, तुमने राजस्थानी पेंटिंग कैसे सीख ली?" अगर कोई मराठी आदमी चाहे कि राजस्थानी पेंटिंग करे, तो नहीं कर सकता है। कहने लगे, "माँ, जब आत्मा का प्रकाश आ जाता है, तो अपने आप हाथ में वो जो रंग का जो तत्व है समझ में आता है।" और बात यही है कि जब हम अपने तत्व पे उतरते हैं तो हर एक चीज़ का तत्व हमारे अंदर आ जाता है। अब और जो हमारी रिश्तेदारी है जो हमारे लोग हैं, उनसे भी जब आप सहज योग से वार्तालाप करते हैं, सहज योग में बातचीत करते हैं, तो वो आपके असली चीज़ पे ध्यान देता है। उससे पहले नकली रिश्तेदारी है। अब आपको मालूम है कि मैं तो सोचतीं हूँ कि सबसे बहुत विद्वान् और आध्यात्म में बहुत ऊँचा उठा हुआ कभी अगर कोई हुआ होगा, वो हमारे ही महाराष्ट्र में, आप जानते हैं कि उन्होंने पसायदान लिखा है, ज्ञानेश्वरी। और ज्ञानेश्वरजी ने जो पसायदान लिखा है, वो पूरा सहज योग है, पूरे सहज योग का वर्णन है। उसी प्रकार रबिन्द्रनाथ टैगोर ने भी जो लिखा हुआ है, कि भारत के शोर पर आइये, ये सारा गणपतिपुले में जो हमारा प्रोग्राम होता है, बिल्कुल उसका एक-एक अक्षर सही है। इतना ही नहीं सौ साल पुराना विलियम ब्लेक करके एक बड़ा पोएट(कवि) हो गया लंदन में उसने इतनी बारीक चीज़ें बताईं थीं सहज योग कहाँ शुरू होगा, और हमारा घर कहाँ होगा, और हम कहाँ रहेंगे - एक-एक चीज़ उसने बताई थी। एक लूइस करके, उसने सारा वर्णन प्रोसेशन का बताया है, इतना बारीक बताया है कि आप हैरान हो जाइएगा कि इतना इसने बारीक कैसे लिखा। क्योंकि ये लोग दृष्टे थे और दृष्टों ने ये चीज़ देखी हुई है और वर्णन की हुई है। इतना ही नहीं हज़ारों वर्ष पहले जो कि भृगुमुनि हो गए आप जानते हैं जिन्होंने कि हमारे सारे कुंडली वगैरा बनाई है और जो होरोस्कोप के पूरे कहना चाहिए कि कर्णधार थे उन्होंने ये सारी चीज़ शुरू की। इतना भविष्य और ज्योतिष आदि का जो कुछ उन्होंने लिखा हुआ है उससे पहले कुछ लिखा ही नहीं गया। ऐसे जो थे पंडिता उसके, उन्होंने भी एक ग्रन्थ लिखा हुआ है, उसका नाम है नाड़ी ग्रन्थ। और उस नाड़ी ग्रन्थ में उन्होंने सारा सहज योग का वर्णन इतना बारीक से किया है, और यहाँ तक कहा है कि जब ये योग शुरू हो जायेगा, सहज में जब कुण्डलिनी जागृत हो जाएगी, तो अस्पतालों की ज़रुरत नहीं। और वास्तविक मैं सोचतीं हूँ कि गर लोग सहज योग करें तो अस्पतालों की ज़रुरत नहीं है। इतने सहज में और सरल में ये चीज़ होती है। और अगर कोई डॉक्टर दिमाग खोलकर के सहज योग को देखे तो वो हैरान हो जाये। और इसीलिए आप सोचिए कि इंग्लिश डॉक्टरों में से सात डॉक्टर्स हैं जो कि हैरान हैं यहाँ पर भी एक बहुत बड़े डॉक्टर आये हुए हैं, जिन्होंने कैंब्रिज और ऑक्सफ़ोर्ड में बहुत नाम कमाया है और आज वो (अस्पष्ट - बलवान?) में एक साईकैट्रिस्ट के जो हेड ऑफ़ द डिपार्टमेंट हैं। और सारे जितने भी सहज योग में आते हैं लोग मैं देखतीं हूँ बड़े बुद्धि के, जिसे मराठी में कहते हैं, तल्लख, माने बुद्धि बड़ी शुद्ध बुद्धि। जिसकी बुद्धि में कुछ कंडीशनिंग हो और उसने कुछ घुमा के, जमा के, बना के रक्खा हुआ है, वो सहज योग में नहीं है। क्योंकि सत्य हमने अभी तक जाना नहीं, और हमें जानना है, इसी जन्म में इसे प्राप्त करना है जब तक ये धारणा हमारे अंदर नहीं होती, सहज योग होने वाला नहीं, जब तक नहीं होने वाला इसलिए नागपुर के लोगों को ये कहना है कि अब लगता है आपको कि मैं पहली मर्तबा आई लेकिन मेरा सारा बचपन यहीं बीता है। यहाँ तक कि स्कूल तक मैं यहीं गईं हूँ और यहाँ तक सब दूर मैं नंगे पैर चलती थी। मेरे पिता हमेशा कहते थे कि जो लड़की हाथ में चप्पल ले कर नंगे पैर आ रही है वही (अस्पष्ट) है। इसलिए कि सबको यहाँ चैतन्य मिले और ये प्रदेश बहुत ज़्यादा सुरभित हो जाए, इस ख्याल से बचपन से मैंने बहुत प्रयत्न किए। उसका ज़रूर परिणाम दिखाई देना चाहिए। मैं आप ही की अपनी हूँ, मैं तो नागपुर वाली ही हूँ लेकिन इसका ये मतलब नहीं, कि कोई अगर अपना हो, तो उसका, उससे जो फ़ायदा उठाना हो वो न उठाएं। क्योंकि इसके लिए आपको कुछ लेना-देना नहीं है, कोई वैसी व्यवस्था ही नहीं है, हमारा तो कोई ऑर्गनाइजेशन नहीं है। आपको आश्चर्य होगा कि हमें ट्रस्ट तो बनाना पड़ा, पर हमारे यहाँ कहीं कुछ किसी के नाम लिखे हुए नहीं, कोई मेम्बरशिप नहीं, कुछ नहीं, सब बनते जा रहा है। और शुरुआत की थी तो तो हमारे पति भी कहते थे, कि तुम तो औलिया हो लेकिन तुम किसी को औलिया नहीं बना सकतीं। ये परिवर्तन हो ही नहीं सकता। हम मानते तुम हो औलिया लेकिन दूसरा कोई औलिया नहीं हो सकता है। तब शुरू में उनका भी ओप्पोसिशन थोड़ा रहा कि भई क्यों घर बार छोड़ कर के काम करो। और अब खुदही मुझको इतना उन्होंने अस्सिट किया है, इतना मुझे पैसों से हर चीज़ से मदद की है कि किसी तरह से मैं सहज योग करूँ। (अस्पष्ट) का भी अभी एक लेक्चर हुआ था सहज योगियों के सामने तो उन्होंने कहा कि, "ये असली यूनाइटेड नेशंस है।" यहाँ तक कि बिस्मिल्लाह खान का प्रोग्राम हुआ था, तो वो मुझसे कहने लगे कि, "माँ, ये क्या आपने सारे खालिस निर्मल लोग खड़े कर दिए हैं?" तो मैंने कहा, 'मैं इनके लिए खालिस्तान बना रहीं हूँ।' तो उन्होंने कहा, "वो लोग क्या बना रहे हैं?" मैंने कहा, "उनसे जाके पूछो कि वो लोग क्या बना रहे हैं?" ख़ालिस का मतलब ये है कि आप निर्मल हों। और यही विश्व निर्मल धर्म जो है, ये अमेरिका में अब रजिस्टर हो गया है। विश्व निर्मल धर्म में क्या है कि आपको होना पड़ता है। सिर्फ आप धर्मान्धता नहीं कर सकते हैं। कोई आपके सर पे कहे कि कल से आप ईसाई हो गए। कोई आपको जनेऊ देकर कहे कि आप ब्राह्मण हो गए। ऐसा झूठापना नहीं। इसमें आपको होना पड़ता है, आपके अंदर ये चीज़ घटित होनी पड़ती है। आपके व्यक्तित्व में इसका प्रकाश आना पड़ता है, तभी आप विश्व निर्मल धर्म को प्राप्त होते हैं, नहीं तो होते नहीं। तो मनुष्य की स्थिति से हम उच्च स्थिति में उठ जाते हैं। ये हमारी उत्क्रांति का, ऐवोल्यूशन का एक चरम लक्ष्य है। जैसे कि एक जानवर हो, कोई घोडा हो या बैल हो या कुछ हो, उसको आप किसी गन्दी नाली से ले जाओ चला जायेगा वो। उसको कोई प्रॉब्लम नहीं होने वाला है। मनुष्य नहीं जा सकता है, क्योंकि उत्क्रांति में उसने गंदगी और सुंदरता ये सब चीज़ जानी हुई है। जब मनुष्य इस स्थिति को प्राप्त होता है तब उसकी पास्ट की जो गंदगी है वो ख़त्म हो जाती है। बुराई की गंदगी समझता है, दूसरों को दुःख देने की गंदगी समझता है और जहाँ उसके उत्तरदायित्व हैं किसी को ठीक करने का, तब वो उसपर भी खड़ा होता है। वो भी बात है। इस प्रकार की एक विशेष चमत्कारपूर्ण एक व्यक्तित्व को आप प्राप्त करते हैं। बहुत से लोग जो कभी भाषण भी नहीं दे सकते थे, सहज योग में जब बोलते हैं, तो मैं उनकी/सुनके अवाक रह जातीं हूँ कि इन्होंने क्या बोलना शुरू किया! इस तरह से इतने ये विशेष रूप से सब के सामने आये हैं। आपसे बताना ये है कि ये शक्ति आपकी अपनी है। जैसे मराठी में कहतें हैं, 'तुजा आइ तुजा पाइजे' आपकी अपनी है। और इस शक्ति का जागृत करना भी बहुत सहज और सरल है। अब बहुत सी किताबें ऐसी हैं कि इस शक्ति से गड़बड़ होती है। साहब, हम तो हज़ारों आदमियों को ... बम्बई में तो करीबन पंद्रह हज़ार आदमी यहाँ आते हैं, इस टाइम भी आये थे बारह से पंद्रह हज़ार वहाँ पर वाशी में लेकिन किसी को कोई तकलीफ़ नहीं हुई उल्टे सब ने ये ही कहा कि, "माँ, हमें इतना अच्छा लगा और अब हम आनंद में आ गए," "और अब हमारी जितनी भी इच्छा, हमारी बीमारियाँ ठीक हो गईं," ये ही सब। लेकिन आपके अंदर ये शुद्ध इच्छा होनी चाहिए कि हम सत्य को प्राप्त करें क्योंकि ये कुण्डलिनी जो है ये शुद्ध इच्छा है। लेकिन अगर आपके अंदर पहले से ही कुसंस्कार है कि, "नहीं भई, मैं तो ये सोचता ये चीज़ ठीक है, मैं सोचता ये ठीक है।" अब केवल सत्य को आप जानते हैं। आप जानते हैं सत्य अपनी बुद्धि से - केवल सत्य आप जानते नहीं। समझ लीजिए एक आदमी है, वो बहुत बुरा आदमी है। तो आप कैसे जानिएगा कि ये आदमी बुरा है कि नहीं। आपके पास कोई ऐसा मार्ग नहीं है। पर अगर आप सहज योगी हैं, तो आप सिर्फ ऐसे हाथ करके और पूछें कि, 'क्या ये आदमी अच्छा है कि बुरा है?' अगर बुरा होगा तो आपको गर्मी आएगी; कभी ब्लिस्टर्स भी आ जाते हैं थोड़ी देर के लिए। और अगर अच्छा होगा तो आपके अंदर से ठंडी-ठंडी सी हवा आएगी। एक बार ऐसा हुआ कि पूना में कुछ लोगों ने कहा कि, "नहीं, हम तो माताजी को अलाओ नहीं करेंगे," क्योंकि वो तो ऐसा है, वैसा है, दुनिया भर की चीज़ों के बारे में। तो हमने, हमें तो किसी ने बताया नहीं लेकिन जिस वक्त हम पहुँचे तो उन्होंने, कहने लगे, "वो धर्म के विरोध में बोलते हैं," और इस तरह की बात करी। तो मैंने कहा, "आपके यहाँ जो धार्मिक हों वो सामने आ के बैठ जाएँ।" तो आ के सामने बैठ गए। मैंने कहा, "अच्छा ठीक है, आप मेरी ओर हाथ करिए। तो उनके हाथ लगे ऐसे-ऐसे होने। मैंने कहा, "ये क्या हो रहा है?"

कहने लगे, "हाँ, इसको ठीक करिए आप (अस्पष्ट) क्यों घबरा रहे?" "इसको ठीक करिए क्योंकि ये चीज़ तो है। हम मानते हैं आप शक्ति हैं, नहीं तो ऐसे हमारे हाथ नहीं हिलते।" तो मैंने कहा, "और किसी के नहीं हिल रहे, आप ही के क्यों हिल रहे हैं?" तो वहाँ पर कुछ लोग और बैठे थे। कहने लगे, "इनके हाथ क्यों हिल रहे हैं?" मैंने कहा, "उनसे पूछो वो लोग कौन हैं।" उन्होंने कहा कि "हम तो थाना के पागल हैं सर्टिफाइड," "और एक पागल ठीक हो गया था, इसलिए हम यहाँ आये हैं ठीक होने के लिए।" तो ये धार्मिक जो बन रहे थे और वो पागल, सब एक ही नमूने के, ऐसे-ऐसे हिल रहे थे। तब उनकी समझ में आया कि वाकई में हममें जो कल्पना है ये पागलपन है। और हम इसमें धार्मिक नहीं हैं; हम धर्म मार्तण्ड बने हैं, क्योंकि हमारे अंदर धर्म नहीं है। अंदर जब तक धर्म नहीं जागृत होता, तब तक हममें निर्मलता नहीं आती, हम शुद्ध नहीं हैं। और शुद्ध होना इसलिए आवश्यक है, कि शुद्ध होने से परमात्मा की पूरी शक्ति हमारे साथ [अस्पष्ट] है। बहुत से लोग ये कहते हैं कि माँ जब आप पुण्य हो जायेगा तो दुनिया में हम चल नहीं सकते हमें झूठ बोले बगैर होता नहीं - कोई ज़रुरत नहीं। आपके सामने सच झुकेगा। पूरी चीज़ ऐसी घटित होगी कि आप आश्चर्य ही करेंगे। अब देखिए कि मैं एक स्त्री हूँ और वो भी मैं एक गृहस्थी में रहने वाली स्त्री हूँ। मैंने इतना कार्य अठारह साल में किया, इतने देशों में मैंने कार्य किया है। इसको सारी परमेश्वरी शक्ति है। परमेश्वरी शक्ति ऐसी कि ऐसी घटित होती है कि आप आश्चर्य करेंगे कि, "अरे, मैंने सोचा नहीं ऐसी चीज़ सामने हो गई।" "ये कौन गया, ये किसने कर दिया?" लेकिन जो लोग इसको ये सोचते हैं कि परमात्मा ही नहीं, ऐसे लोगों को कैसे समझाया जाए? कि परमात्मा है या नहीं, ये तो पता तो लगाया नहीं। आप कैसे कह रहे हैं कि परमात्मा नहीं है? क्योंकि आपको शराब पीना है, आपको गंदे काम करने हैं, सबका मर्डर करना है, सबको सताना है, तो कह दिया है कि परमात्मा नहीं। नहीं तो फिर परमात्मा है कहने से थोड़ा सा बंधन पड़ ही जायेगा। तो परमात्मा है या नहीं इसका पहले पता लगाना चाहिए और उसका मार्ग ये कुण्डलिनी का बहुत आसान, सहज है, उसको प्राप्त करना चाहिए। ये जो चक्र दिखाए हैं, इनके बारे में मैं कल आपको बताऊँगी लेकिन आज जो है मैंने आपको एक प्रस्तावन की तरह से सहज योग समझाया है। हाँलाँकि (अस्पष्ट) दिन में हज़ारों भाषण हुए हैं तीन चार भाषाओं में और बाद में जब आप सहज योग में आ जाएंगे, फिर जब ठीक हो जाएंगे, तब आपको भी वो भाषण सुनने को मिल सकते हैं। विशेषकर कि हम तो ये कहते हैं कि पुस्तक सहज योग का भी नहीं देना चाहिए क्योंकि पुस्तक लेते ही लोगों की मति भ्रष्ट हो जाती है। क्योंकि आप जानते हैं पढ़-पढ़ के दिमाग इतना खराब हो जाता है मनुष्य का इसीलिए कबीर ने कहा है कि, 'पढ़ि पढ़ि पंडित मूरख भए'। ये सारे बाहर के लोग अंदर आ गए; किताब पढ़ने से लोग सोचते हैं हम सहज योगी हो गए। किताब पढ़ने से नहीं, बनने से होता है। आपको बनना पड़ता है। समझ लीजिये कि इस चीज़ के लिए कह दिया कि ये बड़ा अच्छा, अच्छा साधन है कि भई लाउडस्पीकर की भी ज़रुरत नहीं, बहुत अच्छा है और इसका कनेक्शन ही नहीं तो क्या फ़ायदा है? इसको उपयोग करने से क्या फायदा है? कुछ भी आप (अस्पष्ट) करने दीजिए पहले कनेक्शन तो होने दीजिए। और वही बात हमारी भी है और ये टाइम आ गया है। उसको मैं कहतीं हूँ ब्लॉसम टाइम। बहार आई हुई है। हज़ारों फूल ऐसे हैं जो परमात्मा को खोज रहे हैं। पर सच्चे ह्रदय से उतरना चाहिए और विचार में लेना चाहिए दिमाग में लाना चाहिए कि अभी तक हमें सत्य मिला नहीं और अगर मिलने का समय आया है, तो क्यों न ले लें? और अगर वो बगैर किसी पैसे के मिलता है तो उसे क्यों ना प्राप्त करें?

अगर कल हमने ये कह दिया कि यहाँ एक हीरा है और आप सब आइये मुफत में, तो ऑस्ट्रेलिया से लोग आएंगे। लेकिन जो हीरा अपने अंदर है, उसको अगर प्राप्त करना है तो उसके लिए आप नहीं सोचते कि कुछ करना चाहिए? तो आप सबको विनती है कि आप अगर चाहें, तो इसके बाद हम लोग कुण्डलिनी जागरण का प्रोग्राम करेंगे उसमें सिर्फ दस मिनट लगेंगे। तो आप सब लोग कृपया ये समझ लें कि अपना लेफ्ट हैंड जो है वो मेरी ओर करें। पैर की चप्पल उतार लें तो अच्छा है क्योंकि ये धरती माँ जो है ना, ये हमारी बहुत सी आफतें उठा लेती है। जूते उतार लें और टोपियाँ भी उतार लें, क्योंकि ब्रह्मरंध्र छेदने की बात है और माँ कोई मिनिस्टर-विनिस्टर थोड़ी टोपी लगाने के लिए - माँ है आपकी। माँ को तो क्या है - जैसे भी आप हैं बिल्कुल मान्य हैं। अब लेफ्ट हैंड मेरी ओर करें। लेफ्ट साइड, माने कि ये इच्छा शक्ति है, आपकी इच्छा है कि आप आत्मसाक्षात्कार को प्राप्त हों। और राइट हैंड आप ह्रदय पे रख लें। अब देखिए कि मैंने चक्रों की बात कही है, लेकिन उसपर सोचिए नहीं कि हमारे हार्ट का ट्रबल होगा वो ठीक हो जायेगा ऐसी बातें नहीं सोचते, अभी इस वक्त कुछ नहीं सोचते। इस वजह से कह रहे हैं कि करिए, जब कुण्डलिनी का जागरण हो जायेगा तो अपने आप से बहुत सी चीज़ें ठीक हो जाएंगी। अब यहाँ पर आत्मा का स्थान है; परमात्मा का प्रतिबिम्ब आत्मा स्वरुप हमारे ह्रदय में है। उसके बाद इस हाथ को आप पेट के ऊपरी हिस्से में रखें - ये गुरु तत्व है हमारे अंदर। इसमें हम गुरुत्व को प्राप्त करते हैं - प्रवीणता, एक्सपरटाइज़ जिसे कहते हैं। इसका एक उद्धारण के लिए ऐसा करें कि अगर मोटर है जिसमें आपके पास एक्सेलेटर है और एक ब्रेक है। तो पहले जब आप सीखते नहीं, तो आप चला ही नहीं सकते, पर जब आप सीखने लगते हैं, तो फिर कभी एक्सेलेरेटर दबाते हैं, तो कभी आप ब्रेक दबाते हैं। इस तरह से भी अपने यहाँ दो शक्तियाँ हैं। एक ब्रेक वाली लेफ्ट है और एक्सेलेरेटर वाली राइट। कभी ये चलाओ, कभी वो चलाओ, करते-करते आप सीख जाते हैं। तब आप ड्राइवर हो जाते हैं लेकिन अभी मास्टर पीछे बैठा हुआ है। उसका जो मालिक है पीछे बैठा है। उसके बाद आप मालिक हो जाते हैं। तब आप देखते हैं अपने अंदर इसका चलाने वाला भी है, फिर देखते हैं हम और आप उसका ब्रेक भी देखते हैं, और उसका एक्सेलेरेटर भी देखते हैं। पर आप मास्टर हैं - उसी को सद्गुरु कहते हैं। लेकिन वो मास्टर होता है। इसकी प्रवीणता बहुत आसानी से मिल जाती है। आपको सन्यास लेने की ज़रुरत नहीं, इसमें व्रतों की ज़रुरत नहीं, कोई चीज़ की ज़रुरत नहीं। सिर्फ ये है थोड़ा समय आपको देना पड़ता है रोज़, एक दस मिनट रोज़ अपने लिए। अपने लिए भी थोड़ा सा समय देना चाहिए क्योंकि अधिकतर तो हम दूसरों के लिए ही समय देते हैं। सिर्फ दस मिनट अगर आप अपने को दें तब भी बहुत आपकी प्रगति हो जाएगी और हर हफ्ते यहाँ प्रोग्राम होता है कलेक्टिव का, वहाँ जाएँ और वहाँ ध्यान करें। बस और इससे ज़्यादा कुछ नहीं चाहिए। अब इस तरफ गुरु तत्व है और इस गुरु तत्व को पाना आपके लिए इसलिए मुमकिन है कि सारे सद्गुरुओं ने मेहनत करके गुरु तत्व आपका बनाया हुआ है। तो इसको कहना चाहिए कि लेफ्ट नाभि ही है। उसके बाद आप पेट के निचले हिस्से में, लेफ्ट हैंड साइड में, हाथ रखें। ये चक्र है शुद्ध विद्या का। अशुद्ध विद्या ये ही जो धर्मान्धता से आती है, जो गलत तरीकों से आती है, और जब हम इधर उधर भटकते हैं परमात्मा को खोजते हुए। ये अशुद्ध विद्या है। और शुद्ध विद्या ऐसी है कि जो हमारे नस-नस में महसूस होती है। हम इसे अपने नस-नस में महसूस करते हैं। हमारे सेंट्रल नर्वस सिस्टम में मालूम होती है, जिसे कि विद कहा जाता है, जिसे बोध कहा जाता है, जिसका बोध होता है। ये विद्या हमारे अंदर घटित होने के लिए, ये चक्र जो है, इसको हमें जागृत करना पड़ता है। अब इसको हाथ को फिर ऊपर ले जाएँ। ये हमारे फिर हम गुरु तत्व पे कुण्डलिनी को चढ़ा रहे है। उसके बाद इसे हम ह्रदय पर रखें और उसके बाद इसे हम अपने कन्धा और गर्दन के बीचों-बीच रख के और सर को घुमा लें राइट साइड में उसके बाद हाथ को इस तरह से रखें और इस चक्र पे रखें, जहाँ माने सब को क्षमा करना है। अब यही हाथ आपको पीछे की ओर रखना है, यहाँ पर, ऑप्टिक लोब के पीछे में यहाँ। और इस तरह से उसपे रख के और आपको सर झुकाना है। ये क्यों एक तरह सा ये एक योग की एक पद्धति है, लेकिन इसके बाद आपको जो है वो आत्मिक योग प्राप्त होगा। अब इसके बाद इस हाथ को आपको फैलाना है। फ़ैलाने के बाद इस हाथ को आपको इसका जो बीच का हिस्सा है - आप यहाँ देख रहे हैं ये सहस्त्रार है, माने ये लिम्बिक एरिया है, सहस्त्रार है। इसके बीचों-बीच की जो जगह है, इसको बराबर बीचों-बीच जगह को - अपनी जो तालु है सख्त सा, इसे और उसको और उँगलियाँ पीछे मोड़ कर के और इसे सात मर्तबा, अपने हाथ को घुमाएं। बस इतना ही काम आपको करना है। अब इसके बाद आप आँख बंद कर लें। मेस्मेरिस्म में तो लोग आँख खुली रखने को कहते हैं, लेकिन इसमें आप पूरी तरह से आँख बंद कर लें और चश्मा भी उतार लें। क्योंकि आप कृपया आँख ना खोलें। जब तक कुण्डलिनी का जागरण पूरी तरह से नहीं हो जाता आँख ना खोलिएगा जब तक मैं ना कहूँ क्योंकि - हाथ नीचे ले लें - क्योंकि आपका चित्त जो है उसको अंदर रहना चाहिए। बाहर आँख खोलने से चित्त बाहर भाग जाता है इसलिए आप कृपया ये करें। और जिनको ये कार्य नहीं करना है, वो कृपया बाहर चले जाएँ और दूसरों को डिस्टर्ब ना करें। बस ये ही विनती है कि आप लोग बाहर चले जाएँ। जिनको ये नहीं करना है वो यहाँ ना बैठें। कई वो जो लोग निर्लज्जता से यहाँ बैठे हुए, यहाँ हँस रहे थे और सब को सता रहे थे। ये गलत बात है कि जब आप लोग यहाँ पर आये हैं उसको प्राप्त करें। दूसरों को डिस्टर्ब क्यों करते हो? जो लेना चाहता है, उसे लेने दीजिए, उसको सत्य (अस्पष्ट) है, तो आप क्यों उसको डिस्टर्ब कर रहे हैं? और बैठ कर के उस पर खूब ज़ोर-ज़ोर से हँस रहे थे। ये कोई तरीका नहीं है। ये तो ऐसा है कि जिसको क्लासिकल म्यूजिक नहीं आता है, वो हँसता ही है क्लासिकल में क्योंकि समझ में तो आ ही नहीं रहा है, तो हँस के ही निकाल ले। और बीच में दिखावे की चीज़ नहीं होती है। उसको प्राप्त करना है, उसके अनुभव को प्राप्त करना है। अगर आपने उसके अनुभव को प्राप्त नहीं किया, तो आप ही उसमें कम रह जाएंगे, हमारा क्या जाने वाला है? हमें तो कोई ज़रुरत नहीं सहज योग की। अब लेफ्ट हैंड मेरी ओर करें और राइट हैंड हार्ट पर। अब अपने हार्ट में आत्मा का प्रतिबिम्ब है। तो अब आप आँख बंद कर लें। सब लोग आँख बंद कर लें। बहुत ज़ोर से भी नहीं और बहुत हल्के भी नहीं। आधी तो खोलनी भी नहीं है। बिल्कुल पूरी तरह से आँख जैसे खोलते हैं, उस तरह से सहज में आँख बंद कर लें। उसके बाद आप ह्रदय पे हाथ रखके एक प्रश्न मुझसे करें कि जो बिल्कुल मूलभूत प्रश्न है, कि, "श्रीमाताजी" जैसे कि कंप्यूटर से प्रश्न पूछते हैं ऐसा पूछें, "श्री माताजी क्या मैं आत्मा हूँ?" ये तीन बार पूछें। आँख पूरी तरह से बंद कर लें। ऊपर की ओर ना आँख उठाएँ सीधी रखें। आँख में कोई चलन-वलन नहीं होना चाहिए। हाँ। "श्री माताजी क्या मैं आत्मा हूँ?" आँख ना खोलें, कृपया आँख ना खोलें। अब तीन बार ये प्रश्न पूछने के बाद ये जानना चाहिए, कि अगर आप आत्मा हैं, तो आपका आत्मा ही आपका गुरु है। इसलिए अपने राइट हैंड पेट के ऊपरी हिस्से में लेफ्ट हैंड साइड में रखें। और रख कर के आप पूछें कि, "श्रीमाताजी, क्या मैं स्वयं का गुरु हूँ?" माने मैं आत्मा हूँ, माने स्वयं का गुरु हूँ। "श्री माताजी, क्या मैं स्वयं का गुरु हूँ?" तीन बार पूछें। उसके बाद में राइट हैंड अपने पेट के निचले हिस्से में रखें। ये शुद्ध विद्या का स्थान है, स्वाधिष्ठान का लेफ्ट साइड। यहाँ पर आप स्वतंत्र हैं। मैं आप पे कोई ज़बरदस्ती चीज़ लाद नहीं सकती, शुद्ध विद्या लाद नहीं सकती। इसलिए आप पूछिए, कहिए, "श्री माताजी, मुझे आप कृपया शुद्ध विद्या दीजिए।" अगर आप नहीं कहेंगे तो मैं आपपे लाद नहीं सकती हूँ आपकी स्वतंत्रता में आपको माँग करनी होगी कि, "श्री माताजी, मुझे आप शुद्ध विद्या दीजिए।" इसके बाद ये बात आपको छह बार कहनी है, क्योंकि इस चक्र में छह पँखुड़ियाँ हैं। इसके बाद राइट हैंड को आपको पेट के ऊपरी हिस्से में लेफ्ट हैंड साइड में रखना होगा। अब जब आपने शुद्ध विद्या की माँग की तो कुण्डलिनी में हलचल शुरू हो गई है और कुण्डलिनी जागृत हो कर ऊपर उठ रही है, पर ऊपर के जो चक्र हैं उनकी मदद करने के लिए आप गुरु तत्व पे अपना हाथ रख कर के और पूरे आत्मविश्वास से एक बात कहें दस बार कि, "श्री माताजी मैं स्वयं का गुरु हूँ, श्री माताजी मैं स्वयं का गुरु हूँ।" अब दस बार कहिए क्योंकि अपने अंदर दस गुरु तत्व हैं। इसलिए इसको दस बार कृपया कहें। अब ये राइट हैंड आप उठा कर के फिर से अपने ह्रदय पे रखें। और यहाँ पर - दोनों पाँव थोड़ा अलग रखें, पर आँख ना खोलें। इस जगह आप फिरसे पूर्ण आत्मविश्वास के साथ कहें, पूर्ण आत्मविश्वास के साथ, "श्री माताजी मैं आत्मा हूँ।" ये सबसे बड़ा सत्य है, "श्री माताजी मैं आत्मा हूँ।" सबसे बड़ा सत्य ये बात आप बारह मर्तबा कहिए, बारह नमा। अब राइट हैंड को उठा कर के आप गर्दन और सर के बीच में - सामने से, सामने से लें पीछे से नहीं, सामने से और गर्दन को राइट साइड में मोड़ लें। अब यहाँ पर आपको जानना चाहिए कि परमात्मा, जो परमचैतन्य स्वरुप हैं, वो कृपा, दया, सबके सागर तो हैं, पर सबसे अधिक वो क्षमा के सागर हैं। इसलिए आप कोई भी गलती करते हैं उसे वो पूर्णतया क्षमा कर सकते हैं। तो आप एक प्रसन्नचित्त हो कर के और यहाँ पर सोलह मर्तबा कहें कि, "श्री माताजी मैं बिल्कुल दोषी नहीं हूँ।" सोलह मर्तबा कहिए, सिक्सटीन टाइम्स, सोलह नमा "मैं बिल्कुल दोषी नहीं हूँ, मैंने कोई गलती नहीं की।" अब इस राइट हैंड को आप समेट कर के और अपने कपाल पे रखिए, फोरहेड पे रखिए, कपाल पर और उसको दोनों तरफ से दबा लें। दोनों तरफ से दबाइए। जैसे आपके सर में दर्द होता है तो आप दबाते हैं, दोनों तरफ से दबाइए। अब यहाँ पर आप कहिए कि, "श्री माताजी, मैंने सबको एकसाथ क्षमा कर दिया।" "सबको एकसाथ क्षमा कर दिया।" बहुत से लोग कहते हैं कि क्षमा करना बहुत कठिन है। देखिए ये बात गलत है। क्षमा करना कठिन है और क्षमा ना करना कठिन है - ये दोनों ही बातें मन की हैं क्योंकि आप कुछ भी नहीं करते हैं या आप क्षमा करें या ना करें। तो ये जानना चाहिए कि जब हम क्षमा नहीं करते हैं तो हम गलत लोगों के हाथों में खेल रहे हैं अपने ही वजह से। इसलिए एक साथ कह दीजिए, किसी को याद मत करें, किसी को नाम से ना कहें एक साथ सबको अब इसी हाथ को - अपने मन से कहें, कितनी बार की बात नहीं, मन से ये बात कहें - और अब इस हाथ को आप अपने सर के पीछे के हिस्से में ले जाएँ और सर को ऊपर की ओर उठाएं और इस हाथ पर उसे तौल लें यहाँ पर आपको कहना है, अपने समाधान के लिए, ना कि अपने को दोषी समझाते हुए, पर शांतिपूर्वक, अंदर की शांति को समझते हुए, कि "अगर हमसे, हे परमचैतन्य! हे रूह!

हमसे अगर कोई गलती हो गई हो, तो तुम हमें क्षमा करो। एक बार ही कह सकते हैं लेकिन पूर्ण ह्रदय से कहें। अब अपना राइट हैंड पूरी तरह से खोल लें और इसके बीचो-बीच जो जगह है, उसे आप अपने तालु पर रखें और सर को झुका लें और उसको दबाएं ज़ोर से, क्योंकि यहाँ महा छिद्र खोलें और सात बार घड़ी के काँटे जैसे बहुत धीरे-धीरे घुमाएं। इस वक्त भी मैं आपकी स्वतंत्रता का मान रखतीं हूँ और आपको कहना होगा कि, "श्री माताजी मुझे आत्मसाक्षात्कार दीजिए।" ये आप पे ज़बरदस्ती नहीं हो सकती। सात मर्तबा आप कहें नम्रता पूर्वक, सर झुका के, सर झुका के कहना। सर झुका के, गर्दन सामने झुकाएं और झुका कर कहें कि, "श्री माताजी मुझे आप आत्मसाक्षात्कार दीजिए।" इस वक्त मैं प्रणव को फूँक रहीं हूँ और वो ज़रूरी होता है और आप इसका फल देखेंगे कितना फायदे का है। इसमें कोई मैजिक नहीं है, ये प्रणव है। [श्री माताजी माइक में प्रणव फूँकतीं हैं] [श्री माताजी माइक में प्रणव फूँकतीं हैं] [श्री माताजी माइक में प्रणव फूँकतीं हैं] [श्री माताजी माइक में प्रणव फूँकतीं हैं] [श्री माताजी माइक में प्रणव फूँकतीं हैं] [श्री माताजी माइक में प्रणव फूँकतीं हैं] [श्री माताजी माइक में प्रणव फूँकतीं हैं] [श्री माताजी माइक में प्रणव फूँकतीं हैं] [श्री माताजी माइक में प्रणव फूँकतीं हैं] अब आप दोनों हाथ नीचे ले लें और धीरे-धीरे अपनी आँखें खोल लें। दोनों हाथ मेरी ओर करें। धीरे-धीरे अपनी आँखें खोलें, धीरे-धीरे, बहुत धीरे-धीरे। दोनों हाथ मेरी ओर करें। आँख खोलें धीरे-धीरे बहुत। अब आप राइट हैंड मेरी ओर करें। अब आप निर्विचार हैं; विचार नहीं आ रहा आपको। और आप सर को नीचे झुका कर देखें - राइट हैंड मेरी ओर करें - कि आपके तालु भाग से कुछ ठंडी हवा आ रही है क्या? अब लेफ्ट हैंड मेरी ओर करें; सर को झुका के, आँख खोलिए और देखिए कि आपके तालु भाग से कुछ ठंडी हवा आ रही है क्या? राइट हैंड पे देखें, लेफ्ट हैंड मेरी ओर करें। अब आखिरी बार राइट हैंड मेरी ओर करें। और लेफ्ट हैंड से देखें कि तालु भाग से कोई ठंडी हवा आ रही है क्या? अब आप दोनों हाथ आकाश की ओर करके, सर पीछे झुका कर के, एक प्रश्न मुझसे करें कि, "श्री माताजी क्या ये परमचैतन्य है?" या "श्री माताजी, ये परमात्मा का प्रेम है?" या "श्री माताजी, क्या यह पवित्र आत्मा की ठंडी हवा है?" पूछिए आप। कोई सा भी प्रश्न तीन बार पूछें गर्दन ऊपर कर के। अब हाथ नीचे ले लीजिए। जिन लोगों ने अपने सर से ठंडी हवा महसूस की और जिन्होंने हाथ पे या तो हाथ में की हो, ऐसे सब लोग कृपया दोनों हाथ ऊपर कर लें। कोई कोई लोगों को - अच्छा अब नीचे करिए - एक हाथ में आया होगा। सिर्फ एक हाथ में ठंडक आई, ऐसे लोग हाथ ऊपर करें। जिसके सिर्फ एक हाथ में - तो कोई बात नहीं। आपके अगर राइट हैंड में आई हो, तो आप लेफ्ट हैंड मेरी ओर करें और राइट हैंड ज़मीन पर। और अगर आपके लेफ्ट हैंड में आई हो, तो आप राइट हैंड आप मेरी ओर करें और लेफ्ट हैंड ज़मीन पर - नहीं ऊपर इस तरह। अधिकतर लोगों के राइट हैंड में नहीं आई होगी क्योंकि हम बहुत राइट साइडिड हैं, बहुत काम करते हैं, इसलिए। अब इस पर आप क्षमा करें। ऐसा हाथ करके आप सबको क्षमा करें, सबको। राइट हैंड - अधिकतर लोगों को राइट हैंड में नहीं आती है। बात ये है कि हम लोग बहुत राइट साइडेड हैं ना, बहुत कार्य करते हैं, सोचते हैं आगे की बात सोचते हैं, प्लैन करते हैं। राइट हैंड? राइट हैंड? ठीक है, क्षमा करें। इस वक्त कहना चाहिए, 'हमने सबको क्षमा कर दिया।' ये ही कहिए, "हमने सबको क्षमा कर दिया।" अब आ रही है आप लोगों के हाथ में? राइट हैंड में?

ऐसे हाथ करें। नहीं आई? लेफ्ट में आई? नहीं जिसके राइट में नहीं आ रही है उसकी बात कर रहे हैं। जिसको राइट में नहीं आ रही है? आप लोगों को आ रही है राइट में? आपको आ रही है? देखा, आपने क्षमा नहीं किया था। जब क्षमा कर देते तो पहले आ जाती है। बस एक क्षमा करना है। बिल्कुल आ जाएगी। आ रही है? नहीं, राइट हैंड मेरी ओर करें। लेफ्ट हैंड में नहीं आ रही है? अच्छा, तो राइट हैंड फिर नीचे करिए। हाँ, ये पृथ्वी तत्व खींचता है। और राइट हैंड जब आप करते हैं, तो आकाश तत्व खींचता है। ठीक है? ठीक है, ठीक है। लेफ्ट हैंड ऐसे रखके कीजिए और राइट हैंड ऐसे। बहुत बार लिवर की बीमारी से भी होता है; तो लेफ्ट हैंड को आप लिवर पे रखें। राइट हैंड लिवर पे रखें लेफ्ट हैंड। अब आप संत हो गए। अब देखें कितने लोगों के हाथ में ठंडक आई? फिर से एक बार हाथ ऊपर करिए?

सब लोग जिनके हाथ में या सर में आई? हाँ करिए, फिर से सब लोग जिनके आई है। सब लोग ऊपर करें तो ठीक से दिख जायेगा। बहुत लोगों को अनुभव आया है, बहुत लोगों को। अब इसमें सिर्फ एक चीज़ सीखनी है कि जैसे एक बीज है, उसका अंकुर निकल आया लेकिन उसका वृक्ष बनना चाहिए। इसलिए ज़रूरी है कि ये एक सामूहिक कार्य है और आप लोग कृपया हमारे सेण्टर पे आइए और इसको प्राप्त करें। बहुत ज़रूरी है कि आप सब लोग कलेक्टिव में आएं और इसको प्राप्त करें।