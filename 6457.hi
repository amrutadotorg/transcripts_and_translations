14 मार्च 1994
Mahashivaratri Puja
New Delhi (भारत)
Talk Language: English, Hindi | Transcript (Hindi) - In Progress | Translation (English to Hindi) - Draft

Hindi Talk

माफ़ करिए, मुझे अंग्रेजी में बात करनी पड़ी, क्योंकि बाहर से काफी लोग आए हैं। शिव जी की पूजा में आज तक ऐसा कभी हुआ नहीं था। और शिव जी के बारे में आप लोग बहुत कुछ जानते हैं और उनकी सारी कहानियां भी आप सबको मालूम हैं, लेकिन उसका सार क्या है? उसका तत्व क्या है? शिव जी का तत्व क्या है, वो जानना चाहिए।

सो, शिव जी जो हैं, उनको कोई चीज छूती नहीं। कोई उनको कुछ भी कहे और जाकर माफी मांग ले, कहते हैं, "आवे जा, माफ़।" उनको कोई चीज, मान, अपमान, सुख, दुःख, कोई चीज... वो बिल्कुल सब चीजों से अलग, मुक्त हैं। जिसे कि आदि शंकराचार्य ने 'शिवोऽहं, शिवोऽहं' कहा है। तो पहले आदि शंकराचार्य के समय में 'शिवोऽहं' की बात हो रही थी, यही बात हो रही थी कि मैं शिव हूँ। ठीक है। और यह गति प्राप्त करना व्यक्तिगत प्रयत्न से होता है।

और उसके बाद जो दूसरी स्थिति है, उसमें जिस तरह आदिशक्ति कार्यान्वित हैं, उस तरह आपको कार्य करना चाहिए। नहीं तो यह दोनों कार्य अगर इकट्ठे नहीं हों, तो शिव का पद मिलने से फायदा क्या? बैठे हुए आदिशक्ति को क्यों बनाया? और आदिशक्ति से क्यों कहा कि आप सब क्रिएट करिये, यह करिये, वो करिये? उन्होंने कहा, एक पद है, शिव पद। उस शिव के पद पे पहुँच करके, जहां पूरी तरह से निरिच्छ हो जाएं, तब फिर आप किसी भी...

सहज योग में आने के बाद पैसा कैसे खा रहे हैं? कोई है वो अपना इगो दिखा रहे हैं, अपनी सत्ता दिखा रहे हैं। कुछ लोग कुछ ऐसी पागलपन की बातें सहज योग में आने के बाद भी कर रहे हैं, तो कुछ चिपक गई होंगी चीजें उनको, ऐसा हो सकता है।

पूरा समर्पण होने पर आप शिव शक्ति में आ सकते हैं। शिव की जो शक्ति है, वो यही है कि वो बिल्कुल निरिच्छ हैं। उनके ऊपर कोई चीज़ का असर ही नहीं आता। ना उनमें अहंकार है और ना ही उनमें कोई किसी तरह के भी संस्कार हैं।

अब चले आये अपनी शादी में। और वहाँ पहुंचे तो पार्वती जी को भी शरम आ रही थी कि यह क्या, मेरा दूल्हा ऐसा चला आ रहा है! क्योंकि मस्त हैं वो, उनको क्या? अब यह नहीं कि घोड़े पे बैठ के और उनके आगे बारात चले। अब बारात में सारे, किसी की एक आंख, तो किसी के दांत गिरे हुए हैं, तो किसी... उनको यह चीज़ पहुँचती नहीं, इस चीज का कि कौन क्या है, क्या कपड़े पहने हैं, किसकी आंख कहाँ है, कौन किस तरह से बावला-सा चला आ रहा है। कोई बुद्धू जैसे चला आ रहा है, कोई अर्धनग्न स्थिति में चला आ रहा है। उनको यह चीज सूझती नहीं, वो तो बिल्कुल निरिच्छता में हैं। चले वो अपनी ऐसी बारात में, जैसे हैं वैसे चल दिये, क्योंकि यह निरिच्छता का लक्ष्य है। और भोले हैं। भोले इसलिए कि फालतू की चीजें उनकी खोपड़ी में नहीं आतीं।

कोई लेडी आई। अरे, क्या वो साड़ी पहने थी! आपको इंसान से मिलना है, उसके सार पे उतरो, उसके तत्व पे जाओ और उसको जानो कि इंसान क्या है। वो छुट गया एक तरफ और बस वो क्या पहने थे, और उनके घर में क्या था, और...

तो देखिये उनके जीवन में, वो कैसे जाके बैठ गए हिमालय पर। किसी चीज़ की उनको परवाह नहीं कि कौन मुझे क्या कहेगा या मुझे कैसे रहना चाहिए, यह होना चाहिए, वो होना चाहिए, कुछ नहीं। अब उनकी पहली पत्नी की मृत्यु जब हो गई तो उसके शव...

वो अनूठे हैं, क्योंकि वो अनूठे हैं। किसी चीज़ के बारे में उनको यह नहीं है कि इसी तरह से होना चाहिए, उसी तरह से होना चाहिए, कुछ नहीं। लेकिन तत्व में, तत्व में देखा जाए, तो वो जिस चीज़ को ठीक समझते हैं, उसी को ठीक समझते हैं। और जिस चीज़ को... पत्नी तक को दे दिया रावण को। अब लोग कहेंगे कि तमाशा है, पत्नी को उठाके रावण को दे दिया। अब उनको मालूम है कि उनकी पत्नी देवी है, उसको रावण क्या करेगा? वो किसी को भी दे दें, वो तो साक्षात देवी है, उसको ठीक करके रख देगी रावण को।

बाह्य की आंख जैसे-जैसे कम होने लग जाएगी, अंदर की आंख खुलने लग जाएगी। कैसा भी इंसान, अपने लिए ठीक है कि आप अपने लिए ठीक से रह रहे हैं, ठीक से बात... पर कोई किसी तरह का भी इंसान हो, उसके तत्व को समझिये कि इनसे इनका अंदर... आप उसी पर से नाराज होके बैठ गए। उस पर यह सोचना चाहिए कि यह क्या तरीका है, चलो, यह भी अच्छी बात है। इसमें कोई बुरा मानने की कोई बात नहीं। अब कोई बड़े तहजीब वाले लोग चले आये, तो वो तहजीब है, तहजीब में आप बह जायेंगे।

इतना लगाव रखना, देखना, यह गलत बात है। अब आजकल के जो तरीके चल पड़े हैं, आप देख रहे हैं इस संसार में, खासकर अपने देश में, जो बाहर की संस्कृति यहाँ आ रही है, कितनी उसमें बाह्य दृष्टि है लोगों की, कितनी है।

अब उनको कोई कहेगा कि लंदन में वहाँ तो थ्री-पीस सूट पहन के जाना चाहिए, यह कैसे पहुँच गए? बहुत जो कहना है, कहते रहें। उसमें सिर्फ यह बात दिखनी है कि कुछ लोग तमाशे के लिए ऐसा पहनें तो दूसरी बात है, पर अंदरूनी जब मनुष्य असलियत के असलियत को मानता है, और यह शिव जी का तत्व पहले प्राप्त होना चाहिए। जब शिव जी का तत्व प्राप्त होगा, तभी आप आदिशक्ति का कार्य कर सकते हैं। अब कार्य तो करने लगे और शिव जी का तत्व प्राप्त नहीं हुआ, तो किस पे इसका असर होगा?

वो कितना सुन्दर हो सकता है! किसी ने कुछ कह दिया, कुछ गालियां भी दे दीं, कुछ भी कर दिया, तो क्या? इसकी व्याख्या श्री कृष्ण ने की है स्थितप्रज्ञता में, शिव की स्थिति की, कि जहां कुछ भी हो रहा है, होने दो। किसी के कहने से क्या मतलब? लेकिन अंदर का जो तत्व है, वो तत्व बिगड़ना नहीं चाहिए। और दूसरों में अगर बिगड़ा भी है, तो भी कोई हर्ज नहीं, उसको आप ठीक कर सकते हैं। दूसरों को आप बुरा कहेंगे लेकिन अपने को नहीं कहेंगे, तो आप कभी नहीं ठीक हो सकते हैं। यह शरणागत होने का मतलब...

और वह आपको पूरी तरह से, पूरी तरह से इतना समर्थ बनाएगा, इतना समर्थ, कि आप आश्चर्यचकित होंगे कि इतनी समर्थता हमारे अंदर कहां से आ गई। आज, शिवजी की पूजा होनी चाहिए, और आप लोग भी इस वक़्त वही समर्पण के भाव से बैठें। और जो समर्पण का दूसरा हिस्सा है, जिसमें कि हमने यह पाया है, हम आत्मसाक्षात्कारित हैं, हम लाखों में एक हैं, यह हमें प्रदान हुआ है, आशीर्वाद मिला है, और हम इसमें कितना योगदान देते हैं।

ऐसे तो आप लोग वाकई मेरी तो कल्पना से बाहर हैं, क्योंकि मैंने कभी नहीं सोचा था कि इतना परिवर्तन मनुष्य में आ सकता है, कभी नहीं समझा था। उस हिसाब से तो इतना कार्य हो गया है सारे विश्व में कि बहुत आश्चर्य होता है, और बहुत समझ की बात है। लोग जो कि बहुत गलत रास्ते पर खड़े थे, जो बिल्कुल विनाश की ओर जा रहे थे, वो उठ कर खड़े हो गए और वो आज हमारे साथ हैं। कितनी बड़ी चीज है जो शिव का प्रदान है! हमारे हृदय में उनका जो प्रतिबिम्ब है, आत्मा स्वरूप, उसका यह महान आशीर्वाद है।

और इस आशीर्वाद से आप सब लाभान्वित हैं। बस अब इसको बढ़ाना है, समर्पण से बढ़ाना है, और फिर सामूहिकता में इसे बांटना है। यह एक इंसान के लिए नहीं है, यह एक के उत्थान के लिए नहीं है, यह सब के उत्थान के लिए है। आज जिस कगार पे हमारा विश्व खड़ा है, हमें बचाना है। पूरी तरह से बचाना है और यह आप लोगों की जिम्मेदारी है जो सहज योगी हैं, जिन्हें अपने जीवन में, अपने अंतर में, व्यवहार में, हर चीज में सहज को देखना आना चाहिए।

सबको मेरा अनंत आशीर्वाद।

Hindi Translation from English

आज हम सदाशिव की पूजा करने वाले हैं। सदा शिव और शिव में यह अन्तर है कि सदाशिव सर्वशक्तिमान परमात्मा है और वे आदि शक्ति की लीला के लेखक हैं। सदाशिव और आदिशक्ति का सम्मिश्रण ऐसा है जैसे चांद और चांदनी का या सूर्य और उसकी धूप का । मानवीय सम्बन्धों या मानवीय विवाहों में हमें ऐसा दिखाई नहीं पड़ता। श्री सदाशिव की इच्छा से आदि शक्ति जो भी कुछ सृष्टि कर रही है श्री सदाशिव इसे देख रहे हैं और इसके साक्षी हैं। पूरे ब्रह्माण्ड एवं पृथ्वी मां को वे साक्षी रूप में देखते हैं। साक्षी भाव उनकी शक्ति है। 'आदि शक्ति' की शक्ति, अतः सर्वव्यापक शक्ति है।

सर्वशक्तिमान परमात्मा, 'आदि पिता' इच्छा शक्ति में अपनी इच्छा की अभिव्यक्ति आदि मां के रूप में करते हैं। आदि माँ अपनी शक्ति की अभिव्यक्ति प्रेम के रूप में करती हैं। दोनों (आदि पिता और आदि माँ) के सम्बन्ध बहुत ही सूझ-बूझ से परिपूर्ण एवं गहन हैं। जब भी आदि पिता को यह लगता है कि आदि माँ की सृष्टि में कोई समस्या है या कुछ लोग उनके कार्य में विघ्न डाल रहे हैं तो वे उनका विनाश कर देते हैं। विध्वंस शक्ति के लिए वे जिम्मेदार हैं। मानव हृदयों में वे प्रतिबिम्बित हैं। सारी सृष्टि में उन्हीं की धड़कन है पर यह धड़कन आदि-मां की शक्ति है। और जो भी चीज आदि-शक्ति की योजनाओं के विरूद्ध जाए उसका वे विध्वंस करते हैं। आदि शक्ति प्रेम है। अपनी सृष्टि के अपराधों को वे क्षमा करती हैं तथा उसे प्रेम करती हैं। वे चाहती हैं कि उनकी सृष्टि समृद्ध हो तथा अपने लक्ष्य को प्राप्त करें वे चाहती हैं कि मानव उस अवस्था तक उन्नत हों जहाँ वह परमात्मा, सदाशिव के साम्राज्य में प्रवेश कर सकें, जहाँ पर आनन्द है जहाँ पर आनन्द, क्षमा एवं सुख शान्ति है। ऐसा तभी सम्भव हो सकता है जब व्यक्ति में जिज्ञासा हो और उस स्थिति को प्राप्त करने की अन्तर्जात इच्छा हो। हमारे अन्दर यह इच्छा आदि माँ के प्रतिबिम्ब के रूप में प्रतिबिम्बित है। इस इच्छा के साथ-साथ मानव में सांसारिक इच्छाएं भी होती हैं जो उत्थान के विकास में बाधा डालती हैं। सहजयोग में सन्यास ले कर या घर का त्याग करके हमने कभी भी इन इच्छाओं को वश में करने का प्रयत्न नहीं किया।

सर्वप्रथम आपको आत्मा का प्रकाश प्राप्त हो जाता है। आत्मा सदाशिव का प्रतिविम्ब है, यह जलती हुई उस मशाल की तरह है जो मार्ग दर्शन करती है। इस मार्ग पर आप स्वयं इतने बुद्धिमान हो जाते हैं कि आप स्वयं विवेक के प्रकाश में चलने लगते हैं। आत्मा के प्रकाश में हर विनाशकारी चीज को आप देख लेते हैं और कर्तव्य परायणता के प्रकाश में चलने लगते हैं। विध्वंसकता को आप त्यागने लगते हैं, किसी को आपको कुछ बताना नहीं पड़ता। आप स्वयं महसूस करते हैं कि यह कार्य गलत है और मुझे यह नहीं करना चाहिए। आजकल क्योंकि मानव भ्रम में फंस गया है अतः उसके बारे में यह मेरी अपनी सूझबूझ थी। मानव हर समय संघर्ष की स्थिति में है। यहाँ तक कि अपने अस्तित्व के लिए भी संघर्षरत है। ऐसी स्थिति में यदि सन्यास लेकर आप हिमालय पर चले जाते तो सभी कुछ असफल हो जाता। जनसाधारण के कल्याण के लिए यदि कुछ करना है तो मूलभूत रूप से कोई कार्य होना आवश्यक था और सौभाग्यवश मैं वह मार्ग खोज सकी जिसके द्वारा आपका अकरण हो सके और आपको आत्मसाक्षात्कार मिल सके।

आज बहुत से लोगों को आत्मसाक्षात्कार प्राप्त होता है। उन्हें कुछ बातें समझ लेनी चाहिए। उनमें समर्पण की कमी है। आधुनिक सहजयोग की केवल एक शर्त है कि वास्तविकता में आपको समर्पण करना होगा। अपने मस्तिष्क या अन्य तरीकों के उपयोग से यदि आप सहजयोग को समझना चाहेंगे तो समझ नहीं पाएंगे। समर्पण करना ही होगा। इस्लाम समर्पण के अतिरिक्त कुछ भी नहीं। इस्लाम का अर्थ है समर्पण। समर्पण के अभाव में परमात्मा के साम्राज्य में स्थापित होना असंभव है। समर्पण का अर्थ यह नहीं कि आप अपने परिवार बच्चों और घर का त्याग कर दें। इसका अर्थ है कि आप अपने अहँ एवं बंधनों का त्याग करें। उदाहरणार्थ मैं एक व्यक्ति से मिली जो बहुत कष्ट में था। मैंने उससे पूछा कि तुम्हारा गुरु कौन है? उसने गुरु का नाम बताया। मैंने कहा, "उसने तुम्हारा कोई हित नहीं किया। क्या तुम उसे छोड़ दोगे? क्या तुम उसे त्याग दोगे?" उसने कहा "कल"। मैंने पूछा "आज क्यों नहीं।" उसने कहा "आज"। लेकिन मैंने फोटो आदि फेंकने हैं और यह कार्य में कल सुबह करूंगा। उसने पूछा कि वह कौन-कौन सी वस्तुएं फेंके, मैंने उसे बताया कि जिन वस्तुओं से वह उस गुरू की पूजा करता था वे सारी फेंक दें। उसने वे सारी वस्तुएं समुद्र में फेंक दी और समुद्र से कहा। "मुझे खेद है। इस व्यक्ति के हाथों मैंने बहुत कष्ट उठाएं हैं कृपया आप कष्ट न उठाएं।" उसके अन्दर इस प्रकार का सूक्ष्म विवेक था। इस प्रकार से आप नहीं त्याग सकते, इनसे चिपके रहते हैं।

मैं बहुत से ऐसे लोगों को जानती हूँ जिन्हें अपने बन्धनों से छुटकारा पाना बहुत कठिन लगता है। यह कार्य अहम् से मुक्ति पाने से भी अधिक कठिन है। हमारा पहला बन्धन यह है कि हम भारत में जन्में हैं। सहजयोग में आते ही लोग अपने देश, देशवासियों धर्म एवं ग्रन्थों की कमियों को देखना शुरू कर देते हैं और जान लेते हैं कि गलती क्या थी। कोई भी यह नहीं कहता कि "क्योंकि हम अंग्रेज, रूसी या भारतीय हैं अतः हम ही सर्वश्रेष्ठ हैं। वे तुरन्त जान लेते हैं कि रुकावट क्या है और यह लोग आत्मसाक्षात्कार को क्यों नहीं पा रहे। दूसरी ओर उन्हें उन लोगों पर बहुत दया आती है जिन्हें आत्मसाक्षात्कार प्राप्त नहीं हुआ। क्यों न हम उन्हें आत्मसाक्षात्कार देने का प्रयत्न करें।" प्रकाश के यह दो कार्य हैं। सर्वप्रथम आप जान लेते हैं कि प्रकाश है और आप प्रकाश बन गये हैं। अतः जहाँ भी आपका चित्त जाता है आप वास्तविकता देखने लगते हैं और तब आप समझ लेते हैं कि हमारे देश और समाज के कौन-कौन से बन्धन हैं। सारी त्रुटियों से वे घृणा करने लगते हैं।

पर इसके लिए समर्पण प्रथम आवश्यकता है। समर्पण से आपके अन्दर एक ऐसी स्थिति विकसित हो जाती है जो आन्तरिक रूप से सन्यासी बना देती है। इसका अर्थ यह है कि कोई भी चीज आप पर प्रबल नहीं हो सकती। सन्यासी व्यक्ति सभी चीज़ों से ऊपर होता है। उसे कोई चीज पकड़ नहीं सकती। वस्तुओं को देखने मात्र से वह उन्हें जान जाता है। गलत काम वह नहीं करता। कहे या न कहे वह हर चीज को समझता है। वह इतना निर्लाप होता है कि अपनी निर्लिपता में ही वह जान जाता है कि गलत क्या है। अपने परिवार को वह देखने लगता है। दसरे लोगों को वह देखने लगता है, गलतियों को वह देखने लगता है परन्तु किसी भी चीज से वह लिप्त नहीं होता। मैं टर्की में एक भद्र पुरुष से मिली। उसने मुझ से आत्मसाक्षात्कार मांगा। मुझे हैरानी हुई क्योंकि स्विटजरलैंड में मुझे यह चीज दिखाई न दी थी। आत्म साक्षात्कार प्राप्त करते ही वह कहने लगा कि "मैं अब स्विटजरलैंड वापस नहीं जाऊँगा"। यह इतना स्पष्ट है और यह प्रकाश वास्तव में आपको महान विवेक एवं संतुलन प्रदान करता है। मान लो कि आप चल रहे है परन्तु यदि आप सड़क को नहीं देख सकते तो आप गिर सकते है। परन्तु थोड़ा सा प्रकाश भी यदि हो तो आप देख सकते हैं। सहजयोग ने यही किया है। इसने आपको थोड़ा सा प्रकाश दे दिया है। इस थोड़े से प्रकाश के सहारे आप बहुत सी बुराइयों को त्याग सके हैं।

अहम् इसका दूसरा भाग है। मानव के लिए अहम् अति सूक्ष्म है कछ लोगों में इतना सुक्ष्म अहम होता है कि जरा सी बात से यह आसमान छने लगता है। छोटी-छोटी चीजों के लिए वे नाराज हो जाते है या कोई ऐसा व्यक्ति वह खोज लेते है जिस पर वे शासन कर सकें। जब आप अहम् को देखने लगे हैं तो इस पर हंसे और सोचे कि मुझे में क्या कमी है। अहम् बन्धन जैसा नहीं है क्योंकि बन्धन बाहर से आते हैं और अहम् आन्र्तारक है। किसी भी चीज से यह आ सकता है। मानव को सभी प्रकार की मुर्खता पूर्ण बातों का अहम् है। एक दिन मैं एक स्त्री से मिली जो इतनी घमंडी थी कि मुस्कराती तक न थी। मैंने पूछा कि इस स्त्री की क्या समस्या है? उन्होंने मुझे बताया कि यह गुड़ियाँ (डोल्स) बनाना जानती है जिसके कारण इसे इतना घमंड है। गडियां तो कोई भी बना सकता है। व्यक्ति मूर्ख हो जाता है। घमंडी व्यक्ति की पहली पहचान है कि वह "मैं" ग्रस्त हो जाता है। "मैंने यह कार्य किया"। "मैं ऐसा हैं"। ऐसी बाते कहते हुए उसे लज्जा भी नहीं आती। यहां तक कि वह पापमय जीवन व्यतीत करता है। ऐसे लोग पर स्त्री गमन और मदिरापान आदि के शौकीन होते है। इन बातों की वे शेखी बघारते हैं। घमंडी व्यक्ति के लिए लज्जा नाम की कोई चीज नहीं रह जाती। अपने मुर्खता पूर्ण कार्यों की वह डींगें मारता रहता है। और अपने किये को वह सदा उचित ठहराता है। मैंने एक व्यक्ति से पूछा "आपको इतना भयंकर हृदय घात हुआ है फिर भी आप शराब क्यों पीते हो? शराब पीना छोड़ दो" उसने यह कह कर अपने किये को उचित ठहराया कि "फलां चोटी का उद्योगपति ९५ वर्ष की आयु में भी शराब पीता है" "वह पीता है इसीलिए सफल है"। तो क्या वह शराब पीने के कारण ही कामयाब है? तनिक सी भी समझ नहीं है। आप देश के किसी ऐसे सफल व्यक्ति को देखते है जो शराब पीता है। पर शराब पीकर मरने वाले व्यक्ति कि स्थिति को नहीं देखते। कहीं भी ऐसे व्यक्ति की सराहाना नहीं होती जिसकी दस पत्नियां हों या जो शराब पीकर मर गया हो।

आधुनिक समय में यह अहम् फैल गया है। लोग कहने लगते है, "मुझे यह पसन्द है यह पसन्द नहीं"। यह पूर्ण विनाश के चिन्ह हैं क्योंकि अहम् महा मूर्ख है। जिस प्रकार के वेशभूषा लोग धारण करते है उसी से ही पता लगता है कि वे कितने मूर्ख हैं। कहते हैं "मुझे यह पसन्द है, इसमें क्या खराबी है"। किसी भी प्रकार से जब व्यक्ति को आत्म साक्षात्कार प्राप्त हो जाता है तो वह इस मूर्खता को देख सकता। "यह मेरा अहम् बोल रहा है"। तब वह स्वयं पर हंसने लगते है और इसका मजाक बनाने लगते है। सहयोग में भी कुछ लोग हैं। कुछ लोगों से जब मैं पूछती हैं कि वे जाकर कार्यक्रमों का आयोजन क्यों नहीं करते तो वे कहते हैं, "श्री माता जी इससे मेरा अहम् बढ़ जाएगा"। यदि आप अपने अहम् को देखते है तो वह कैसे बढ़ सकता है? मान लो आप किसी जलती हुई चीज को देख रहे है तो कैसे आप इससे स्वयं को जलने देगे? यह कहना कि 'सहजयोग के कार्य करने से मेरा अहम् बढ़ जाएगा' इस कार्य में छुटकार पाने का अत्यन्त सूक्ष्म तरीका है।

विवाहों में भी यह आम बात है। लोग कहते हैं "श्री माता जी उस समय मैंने इस लड़की से शादी कर ली पर अब मुझे लगता है कि यह विवाह मुझे नहीं करना चाहिए था।" उस समय आपको क्या हुआ था? मझे यह सारी बातें आपको बतानी पड़ रही है क्योंकि इस मूर्खता पूर्ण अहम् की समस्याओं का मैं सामना करती रही हूँ। व्यक्ति को स्पष्ट देखना है कि किस प्रकार उसमें यह अहम् कार्यरत है और उसके पतन का कारण है। उत्थान की बात करते हुए हम उच्च जीवन की बात करते है। हमें सन्यासी सम बनना होगा, तालाब में से जन्में एक कमल की तरह से जिस पर पानी नहीं ठहर सकता। कमल के पत्तों पर भी पानी नहीं ठहर सकता। बिना गेरुए वस्त्र पहने या दिखावा किये हमें ऐसा बनना होगा। परन्तु अन्दर से एक निर्लिप्त चित होना चाहिए जो तुरन्त आपके अन्दर की समस्याओं को देख सके। सहजयोग के जरिये आप जानते हैं कि अत्यन्त प्रभावशाली तरीके से किस प्रकार इस पर काबू पाया जा सकता है। इस स्थिति को प्राप्त करने के लिए आपको शिव सा। साक्षी बनना होगा, शिव पूर्णतः निर्लिप्त हैं। यह निर्लिप्सा आपको शिव जैसा विवेक प्रदान करेगी।

सदा-शिव चुपचाप आदि शक्ति के कार्य को देखते हैं। उनमें अहम् विकसित नहीं होता है जो यह कहें कि "देखो अब मेरी इच्छा शक्ति क्या कर रही है।" वह मात्र दृष्टा है। परन्तु जब वे विनाश करन पर आते हैं तो देखते हैं कि यह भाग पूरी सृष्टि का विनाश कर देगा, तो वह तुरन्त ही उस भाग को समाप्त कर देते हैं। हमें भी इसी प्रकार करना है।

हमारा अपना जीवन बहुत बड़ा क्षेत्र है तो हमें सोचना चाहिए कि हम कैसे हों। मैंने लोगों को यह कहते सुना है "क्या हुआ, मैं एक सहजयोगी हूँ।" यदि आप सहजयोगी हैं तो हमें इस तरह से बात नहीं करनी चाहिए। हाथ जोड़कर नम्रतापूर्वक आपको यह कहना है कि मैं एक सहजयोगी हैं। अपनी बातचीत में और व्यवहार में आपको अत्यंत नम्र व्यक्ति होना है। यदि ऐसा नहीं है तो इसका अर्थ ये है कि सहजयोग ने आपको दुगना अहँ दिया है। आप जानते हैं कि शिव अपनी अबोधिता, सहजता और क्षमाशीलता के कारण प्रसिद्ध हैं। वे राक्षसों को भी क्षमा करते हैं। ये उनका गुण है। परन्तु जो भी व्यक्ति आदिशक्ति के विरूद्ध जाता है उसे वे क्षमा नहीं करते। यह गुण व्यक्ति को समझना चाहिए।

सर्मपण का अर्थ यह नहीं कि बाह्य वस्तुओं का समर्पण कर दें। समर्पण का अर्थ है कि स्वयं को पूर्णतः शुद्ध करें। पूर्णतया निर्लिप्त हो जाएं। निर्लिप्सा उत्थान का एक मात्र मार्ग है। कुछ लोग बीमार हो जाते हैं और इस बीमारी को बहुत ही बढ़ा चढ़ा कर कहते हैं। यदि आप सहजयोगी हैं तो मात्र अपने चित्त से देखें कि आप बीमार हैं। यह अत्यंत लीलामय एवं प्रमोदमय चित्त है। जब मैं यहां आई तो मुझे बुखार था परन्तु कोई विश्वास नहीं करता। विवाह में मैं बहुत थक गई थी लेकिन सब कहते थे "आप थके हुए नहीं लगते। इसी प्रकार जीवन की लीला करनी है। जीवन मात्र एक लीला है और ये लीला विवेक के प्रकाश में देखी जानी चाहिए कुछ भी इतना गंभीर नहीं है। सहजयोगियों के लिए कुछ भी इतना गंभीर नहीं है।

हमें बहुत सी बातें सीखनी है। जब हम शिव की पूजा करते है तो उनका गुणगान करते हैं। देवी, शिव और विष्णुजी के सहस्त्र नाम ले कर हम उनकी पूजा करते हैं। लेकिन लोगों के कितने नाम हो सकते हैं। वास्तव में पूजा में जब आप नाम लेते हैं तो वे जागृत हो जाते हैं। पूजा के बाद आपको ऐसा महसूस होता है। परन्तु आप उनका लाभ नहीं उठाते। जो भी लोग पूजा में आते हैं वे शक्ति को प्राप्त करते हैं। परन्तु ज्यों ही वे पूजा से निकलते हैं सब कुछ समाप्त हो जाता है।

समर्पण का एक अन्य पहलू भी है। यह मान लेना कि मैं एक सहजयोगी हूं और सारी शक्तियों को मैं अपने अन्दर आत्मसात कर सकता हूं एक पहलू समर्पण का है। समर्पण किस लिए करें? आत्मसात करने के लिए स्वतः ही जब आप समर्पित हो जाते हैं तो आप आत्मसात करते हैं। एक बार आत्मसात करने के पश्चात् आपको चाहिए कि उन शक्तियों को अपने अन्दर बनाए रखें, ग्रहण करे और विश्वस्त हों कि आपके अन्दर यह शक्तियां हैं। यहां आ कर सहजयोगी असफल हो जाते हैं। सहजयोग की शुरूआत में तो कोई सहजयोगी न किसी और को छूने के लिए भी तैयार था और न ही किसीकी कुण्डलिनी उठाने के लिए तैयार था। मैंने सोचा कि ये माध्यम मैंने तैयार किये हैं। पर इनमें से तो कोई अपना हाथ उठाने के लिए भी तैयार नहीं। किस प्रकार मैं यह कार्य करूंगी? नासिक क्षेत्र में हमने एक कार्यक्रम किया। मैं नासिक में थी और उनका कार्यक्रम यहां से तीस मील दूर था। आधे रास्ते पर जब हम पहुंचे तो हमारी कार खराब हो गयी। सारे सहजयोगी कार्यक्रम में पहुंच चुके थे और वहां आई हुई जनता बहुत परेशान हो रही थी। तब महजयोगियों ने कहा कि "हम आपको आत्मसाक्षात्कार देंगे।" उन्होंने आत्मसाक्षात्कार दिया और यह पहला समय था जब सहजयोगियों ने जाना कि वे आत्मसाक्षात्कार दे सकते हैं। इसके बाद सबने आत्मसाक्षात्कार देना शुरू कर दिया। मान लें कि आपमें ये शक्तियां हैं। मैं इन शक्तियों को व्यर्थ नहीं करूंगा। मैं इनका उपयोग करूंगा। एक बार मैं समुद्री जहाज में यात्रा कर रही थी। वहां बर्फ जमाने वाले कमरे में एक व्यक्ति पकड़ गया और उसे निमोनिया हो गया। कप्तान मेरे पास आया और कहने लगा कि इस लड़के को निमोनियां हो गया है और हमें हैलिकॉप्टर से डाक्टर लाना होगा। मैंने उसे कहा कि मैंने तुम्हें आत्मसाक्षात्कार दिया है, अब तुम भी एक डाक्टर हो। आप जाकर अपना हाथ उसके हृदय पर रख दो। उसने ऐसा ही किया और वह निमोनिया ग्रस्त व्यकित ठीक हो गया। कैप्टन स्वयं पर हैरान था। यदि आप अपनी शक्तियों को ग्रहण नहीं करते, बस बैठकर ध्यान ही करते हैं तो उसका क्या लाभ है?

शिव की अवस्था प्राप्त करने के बाद आपको आदि शक्ति का कार्य करना होगा। आपके अन्दर इच्छा जागृत होनी चाहिए कि हम सहजयोग को फैलाएं, इसे कार्यान्वित करें। परन्तु सावधान रहें कि कुछ समय तक आप बन्धन एवं अहम्ग्रस्त हो सकते हैं। स्वयं को सावधानी पूर्वक देखें। सावधानी पूर्वक देखने से आप बहुत कुछ प्राप्त कर सकते हैं, कुछ लोगों ने, देश-देश में, इस कार्य की जिम्मेदारी ली है।

समर्पण में पहला कार्य शिव और सदा शिव रूपी अपनी आत्मा की अवस्था को पहुँचना है। दूसरी अवस्था अन्य लोगों के बारे में सोचना है। प्रथम यह व्यष्टि (व्यक्तिगत लाभ) है जो बाद में 'समष्टि' (सामूहिक) बन जाती है। अर्थात आपने इसे सामूहिकता पर कार्यन्वित करना है। जिन लोगों को कभी आत्मसाक्षात्कार प्राप्त नहीं हुआ वे भी बहुत आयोजन करते रहे हैं। पर आपको तो आत्मसाक्षात्कार प्राप्त हो चुका है। अब ये आवश्यक है कि यह प्रकाश आप दूसरे लोगों को भी दें।

परमात्मा आपको धन्य करें।