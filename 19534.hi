25 दिसम्बर 1998
Christmas Puja
Ganapatipule (भारत)
Talk Language: English, Hindi | Transcript (Hindi) - Draft | Translation (English to Hindi) - Draft

Hindi Talk(A Hindi translation of a talk originally given in English)

Hindi Talk

पहले मैं अंग्रेजी में बोलूंगी फिर हिन्दी में।

बहुत समय पूर्व आज के दिन ईसा मसीह का जन्म हुआ था। आप सब लोग जानते हैं उनके जन्म की कथा, तथा जो कष्ट, उन्होंने सहे थे । उन्होंने ही हमें सहजयोग का आदर्श प्रदान किया, क्योंकि वह किसी भी तरह से अपने लिए नहीं जिए । लेकिन वे दूसरों के लिए जिए, आज्ञा चक्र पर काम करते हुए।  आप दैविय  हो सकते हैं, आप बहुत शक्तिशाली हो सकते हैं, लेकिन यह दुनिया इतनी क्रूर है कि वे आध्यात्मिकता को नहीं समझती। वे आध्यात्मिकता कि महानता को नहीं समझती। इतना ही नहीं,  बल्कि  ऐसे कई तत्व हैं जो आध्यात्मिकता पर हमला करते हैं। उन्होंने हमेशा ऐसा किया है। हर संत ने बहुत कुछ सहा है। लेकिन मुझे लगता है कि ईसा मसीह ने सर्वाधिक कष्ट झेले है।

जैसा कि आप जानते हैं वे श्री गणेश के पुनअवतरण थे और उनमें श्री गणेश की सभी शक्तियां विद्यमान थीं। इनमें से सर्वप्रथम थी अबोधिता । हमें कहना चाहिए कि वह शाश्वत बालक थे।

इस धूर्त संसार की क्रूरता और पाखण्ड को वे न समझ पाए। व्यक्ति यदि यह सब समझ भी ले तो क्या कर सकता है? अगम्य साहस के साथ उन्होंने एक ऐसे देश में जन्म लिया जहाँ लोगों को आध्यात्मिकता का बिल्कुल ज्ञान न था।

उनके विषय में मैंने एक पुस्तक पढ़ी थी। जिसमें कहा है कि वे कश्मीर आए और वहाँ मेरे पूर्वजों में से एक शालीवाहन से उनकी भेंट हुई। बड़ी दिलचस्प बात है कि ये सब संस्कृत में लिखा हुआ है और संभवतः लेखक को संस्कृत का ज्ञान न था। ये सब कुछ संस्कृत भाषा में लिखा हुआ है और मुझे यकीन है कि संस्कृत भाषा पश्चिमी लोगों के लिए आसान  नहीं है।

परमात्मा का धन्यवाद है कि वह(लेखक) संस्कृत नहीं जानता था, नहीं तो बहुत कठिनाई हो जाती। उसमें(किताब मे) लिखा है कि शालीवाहन ने ईसा मसीह से पूछा," आप भारत क्यों आए हैं?" तो उनोन्हे  कहा, "ये मेरा देश है इसलिए मैं यहाँ पर आया हूँ। यहाँ पर लोग आध्यात्मिकता का सम्मान करते हैं, परन्तु मैं उन लोगों में रहता हु जिन्हें आध्यात्मिकता का बिल्कुल ज्ञान नहीं है।" उनकी बातचीत बहुत ही दिलचस्प थी।  क्योंकि शालीवाहन ने उनसे कहा कि आप अपने देश वापिस जाकर वहाँ के लोगों को निर्मल तत्व सिखाएं। यही शुद्धिकरण का सिद्धांत है।  वे वापिस लौट गए और साढ़े तीन वर्ष पश्चात् ही उन्हें सूली (क्रूस) पर चढ़ा दिया गया।

व्यक्तिगत रूप से मैं सोचती हूँ कि भारतीय और पश्चिमी प्राणदंड  में बहुत बड़ा अन्तर है।   पश्चिम में हत्या करना महान व्यवसाय समझा जाता है। है। वे मामूली बहाने से लोगों को मार देते हैं। जो कोई भी संत है उसे मार दिया जात या उसे पागल करार दिया जाता। यह आध्यात्मिकता से बचने का सबसे अच्छा तरीका है। जबकि भारत में, अगर कोई संत कुछ कहता है, तो उसे चुनौती नहीं दी जाती - कभी नहीं। लेकिन वे उस पर विश्वास करते हैं। क्योंकि वह एक संत है, वह हमसे कहीं अधिक उच्च व्यक्तित्व वाला है।

हालाँकि आस-पास बहुत निच प्रव्रुत्ति के लोग थे और वे उन्हें प्रताड़ित करते थे। लेकिन कुल मिलाकर जनता उनका सम्मान करती थी। अगर कोइ गलत गुरु हैं, तो वे आम तौर पर इस देश में नहीं रहते क्योंकि उन्हें पता है कि यहा उनका पता चल जाएगा। साथ ही वे इतने पैसे के लोभी रहते हैं कि वे अमेरिका या किसी विदेशी देश में जाकर पैसा कमाने के लिए बस जाते हैं। यह उन संकेतों में से एक है जिसे हर किसी को देखना चाहिए।

एक सर्वसाधारण परिवार में ईसा मसीह के जन्म लेने का यह भी एक कारण हो सकता है। बचपन में भी उनके पास सोने के लिए कायदे का बिस्तर न था। इसका पूरा वर्णन किया हुआ है कि ईसा मसीह कहाँ सोते थे और गायों के तबेले में किस प्रकार उनकी माँ और पीताजी रहते थे। ये सब यह दर्शाने के लिए था कि आध्यात्मिकता को सुख-साधनों तथा दिखावे की आवश्यकता नहीं है। यह अन्तर्शक्ति है; अन्तर-ज्योति है जो स्वतः प्रकट हो जाती है। इसे दर्शाने के लिए व्यक्ति को कुछ नहीं करना पड़ता। ऐसे व्यक्ति को धन और सम्पदा का ज्ञान नहीं होता।

ईसा मसीह दीन-दुखियों के लिए, रोगियों के लिए चिन्तित थे। उन्होंने कोढ़ियों को ठीक करने का प्रयास किया। बहुत से शारीरिक रूप से रोगी व्यक्तियों की सहायता करने का उन्होंने प्रयास किया क्योंकि उस समय न तो अस्पताल होते थे न चिकित्सक। अतः शारीरिक रूप से दुःखी लोगों की ओर उनका चित्त आकर्षित हुआ। उन्होंने मानसिक रूप से भी उन लोगों को तैयार करने का प्रयत्न किया। पर्वत पर दिए गए उनके बहुत से सुन्दर उपदेश हैं। उस समय के लोग बहुत अधिक भौतिकतावादी न थे। उन्होंने ईसा मसीह की बात सुनी। परन्तु ये नहीं कहा जा सकता कि कितने लोगों ने उनकी बात को समझा।

यह समझ लेना अत्यन्त आवश्यक है कि आत्मसाक्षात्कार प्राप्त किए बिना आध्यात्मिकता को समझ पाना कठिन है। आध्यात्मिकता के विषय में बात करने वाले और उसे सुनने वाले दोनों का आत्मसाक्षात्कारी होना जरुरी है। इसलिए मैंने जो उनका सुंदर जीवन देखा है, उससे हमें यह सीखना होगा कि जब तक हम आत्मसाक्षात्कारी नहीं हो जाते, हम मसीह की आत्मा को प्रताड़ित करते रहेंगे।

हमने ऐसा होते देखा है, वे सभी जो मसीह की बात करते हैं । ईसा मसीह ने स्पष्ट कहा है कि 'आप मुझे ईसा ईसा कहकर आवाजें देते रहोगे, परन्तु मैं तुम्हें पहचानूंगा नहीं।' उन्होंने यह अत्यन्त स्पष्ट शब्दों में कहा है। मेरी समझ में नहीं आता कि इन लोगों ने ईसा के इस कथन को बाइबल से क्यों नहीं निकाला ! इस कथन का अर्थ है कि ईसा मसीह के नाम पर आध्यात्मिक होने का ढोंग करने के लिए जो लोग उपदेश देंगे या विशेष वस्त्र धारण करेंगे ईसा मसीह उन्हें नहीं पहचानेंगे। यह बात इतनी स्पष्ट है और आज जबकि अन्तिम निर्णय का समय है। वे पूरे विश्व को आध्यात्मिकता अर्थात् चैतन्य लहरियों के आधार पर आँकेंगे।

उनका निर्णय आरम्भ हो चुका है। मैंने यह देखा है। आप भी देख सकते हैं कि बहुत से देशों में चीजें लुप्त हो रही हैं। उनके अहं, आक्रामकता और क्रूरता आदि को चुनौती दी जा रही है। युद्ध में जिन लोगों ने अत्याचार किए थे उन्हें दण्ड मिल रहे हैं। इतिहास में भी जिन लोगों ने किसी जाति या समुदाय पर अत्याचार किए हैं उन्हें दण्ड मिलेगा। आक्रामक होकर लोगों को कष्ट देना उनका कार्य नहीं है। यही श्री गणेश तत्व है जो सहजयोग के माध्यम से कार्य कर रहा है। ईसा मसीह ने यह बात नहीं कही थी। परन्तु उन्होंने यह अवश्य कहा था कि अन्तिम निर्णय होगा।

एक ओर तो ईसा मसीह अत्यन्त दयालु एवं सहृदय है। परन्तु दूसरी ओर वे वास्तव में श्री गणेश है। मन्दिर में वस्तुएं बेचने वाले लोगों को उन्होंने चाबुक  से पीटा। धर्म के नाम पर आप व्यापार नहीं कर सकते। लेकिन ईसाइयों ने इसका पालन नहीं किया, उन्होंने नहीं किया। मैं नहीं जानती कि उनकी समझ में क्या आया।

महात्मा गाँधी ने आध्यात्मिकता के अतिरिक्त कोई बात नहीं की। हर समय आध्यात्म । परन्तु उनके उत्तराधिकारियों ने आध्यात्मिकता समेत उन्हें एक और डाल दिया और नए विचार, नई जीवन शैली तथा नए संसार का आरम्भ किया। उनके अनुयायी कहलाने वाले लोगों को अब बहुत से शराबखाने तथा सभी प्रकार की उल्टी-सीधी चीजें चाहिए। क्या आप इस बात की कल्पना कर सकते हैं? महात्मा गाँधी ने कांग्रेस की स्थापना की और कांग्रेस के लोग ही अब ये सब अधम कार्य कर रहे हैं। वे देश को कहाँ ले जाएंगे? आध्यात्मिकता ही इस देश का सौन्दर्य एवं सम्पदा है। आध्यात्मिकता अपनाने की अपेक्षा वे कहाँ जा रहे हैं। ?

आध्यात्मिक लोग यद्यपि इसाई नहीं हैं फिर भी ईसा का सम्मान करते हैं, बाइबल का सम्मान करते हैं। मैं आपको बता दूं ये वास्तविकता है जिसे लोग नहीं जानते। जब हम कहते हैं कि वे इसाई नहीं हैं तो इसका अर्थ ये होता है कि उन्हें किसी पादरी ने दीक्षा नहीं दी। फिर भी वे ईसा का सम्मान करते हैं क्योंकि वो जानते हैं कि ईसा मसीह कितने आध्यात्मिक थे। वे आध्यात्मिकता का अवतरण थे। भारत की ये खूबी है कि सन्त हिन्दु हो या मुसलमान, उसका सम्मान होता है। भारत में बहुत से मुसलमान

सूफी सन्त हुए हैं। सभी लोग उनका सम्मान करते हैं। ईसा मसीह के विषय में भी किसी को एतराज नहीं है। इसके विपरीत कल आप लोगों ने देखा कि सभी  कितने प्रसन्न थे। क्योंकि वे आत्मसाक्षात्कारी लोग हैं। परन्तु यदि आत्मसाक्षात्कारी न भी हों तो भी इस देश में ईसा मसीह का बहुत सम्मान होता है। पश्चिम के लोग इस बात को नहीं समझ सकते। किस प्रकार वे ईसामसीह के जीवन के विषय में छानबीन कर सकते हैं? वे उन्हें किस प्रकार आँक सकते हैं ? और उनके विषय में भद्दी फिल्में बनाने का उन्हें क्या अधिकार है? वे (भारत के) लोग ये बर्दाश्त नहीं कर सकते क्योंकि उनके मन में बाहर के देशों के लोगों से कहीं अधीक आध्यात्मिकता के प्रति सम्मान है।

क्यो कि ईसा मसीह के नाम पे लोगों ने बहुत से कुकृत्य किए हैं। बहुत नरसंहार हुआ है और सभी प्रकार की गलत चीजों को स्वीकार किया गया है। इस प्रकार के लोग किस प्रकार ईसा मसीह का आंकलन कर सकते हैं?

उदाहरण के रूप में, जो मैंने इंग्लैंड में देखा उससे मुझे बहुत सदमा पहुँचा, वहाँ किसी की मृत्यु होती है तो वे शराब पीते हैं और यदि किसी का जन्म होता है तो वे शराब पीते हैं। मद्यपान के माध्यम से ही उनके सम्बन्ध हैं।मैंने उनसे पूछा कि आप शराब कैसे  पी सकते हैं? । वे कहने लगे, "क्यों? ईसा मसीह ने शराब बनाई थी।" मैंने कहा कब? एक विवाह के अवसर पर,  मैंने कहा, “विवाह के अवसर पर?" वह शराब नहीं थी, वह तो अंगूरों का रस था, उन अंगूरों का जिन्हें वे उगाते हैं। हमारी भाषा में हम इसे द्राक्ष कहते हैं। वह शराब कैसे हो सकती है। शराब बनाने के लिए तो पहले इसे सड़ाना पड़ता है, इसका खमीर उठाना पड़ता है। वह कैसे हो सकता है? तो शराब पीना वहाँ पर बहुत बड़ा धर्म है।

भारत में यद्यपि किसी ने भी शराब विरोधी कोई बात नहीं की फिर भी हम जानते हैं कि शराब पीना पाप है, आप ये बात प्रतिदिन देखते हैं। सब जानते हैं कि शराब पीने वाले व्यक्ति की बुद्धि मलिन हो जाती है। धार्मिक मंच पर इसके बारे में कहने के लिए कुछ नहीं है, फिर भी सब जानते हैं कि शराब पीने का परिणाम क्या होता है! ऐसा नहीं है कि विदेशों में लोग इस बात को नहीं जानते, वे भी भली-भांति जानते हैं। परन्तु किसितरह वहाँ पर मद्यपान फैशन बन गया है। अब तो हमारे देश में भी यह छाने लगा है। मेरी समझ में नहीं आता कि स्वतंत्र होने के पश्चात् लोग शराब क्यों पीने लगे। हर अवसर पर लोग शराब पीते हैं, यहाँ तक कि ईसा मसीह के जन्म दिवस पर भी वे शराब पीते हैं उनके सुन्दर पवित्र जीवन का यह बहुत बड़ा अपमान है। वे लोग (विदेशी) जब इस पावन भूमि पर आए, तो उनकी पावनता की सभी शक्तियाँ नष्ट हो गई। भारतीय कम से कम पावनता का सम्मान तो करते हैं। सभी पावन स्थानों का वे सम्मान करते हैं। ये उनकी खूबी है कि वे पवित्रता को समझते हैं। यद्यपि अब वे भी अमेरिका की तरह से अत्यन्त आधुनिक बन रहे हैं, परन्तु अब भी वे जानते हैं कि गलत क्या हैं और क्या नहीं किया जाना चाहिए।

ये कहते हुए मुझे प्रसन्नता हो रही है कि अब सहज योग से विदेशी सहजयोगी भी अत्यन्त सुन्दर हो गए हैं। मैं आश्चर्यचकित हूँ क्योंकि उनके संस्कारों में आध्यात्मिकता नहीं है। मैं समझ नहीं पाती कि किस प्रकार उन्होंने यह सब मूर्खता त्याग दी है और आध्यात्मिकता की सुन्दर सुगन्ध से परिपूर्ण सुन्दर कमलों सम खिल उठे हैं। यह चमत्कार है। सभी लोग कहते हैं “ श्री माताजी हमें विश्वास नहीं होता कि ऐसा किस प्रकार घटित हो सकता है”। आप यह कार्य किस प्रकार कर पाए? मैं कहूँगी यह ईसा मसीह का आशीर्वाद है। उन्होंने देखा कि ईसा मसीह के नाम पर कितनी तुच्छता से लोग कार्य कर रहे हैं और उनमें एक प्रकार की चेतना आ गई कि ये लोग ईसा मसीह और उनके पावन जीवन का दिखावा नहीं कर रहे हैं, यह तो कुछ और ही है। और यही कारण है कि पश्चिम में उत्कट इच्छा है और महान उत्थान शक्ति है।

कल कोई व्यक्ति मेरे पास आया और कहने लगा श्री माताजी यहाँ सामूहिक ध्यान नहीं होता। सुनकर मुझे प्रसन्नता हुई। सहजयोग में ध्यान-धारणा ही महत्वपूर्ण है। इसके विषय में कोई सन्देह नहीं। विदेशी लोग भारतीयों से कहीं अधिक ध्यान धारणा करते हैं। विदेशी पुरुष और स्त्रियों, विशेष तौर पर रुस के लोगों को आध्यात्मिकता से सुसज्जित  (ज्ञान) है। मैं हैरान थी कि अमेरिका में उन्होंने (रुसी लोगों ने) मुझे बताया कि श्री माताजी ये अमेरिका के लोग सहजयोगी नहीं हैं। मैंने पूछा, "क्यों?" उनके हृदय में आपके लिए सम्मान नहीं है। ये ध्यान-धारणा नहीं करते। जो ध्यान धारणा नहीं करते वो सहजयोगी नहीं हैं। मैंने कहा, “मैं सहमत हूँ।" उन्होंने अमेरिका के सभी सहजयोगियों को ध्यान-धारणा कने के लिए विवश कर दिया। मैं नहीं जानती कि पूर्ववर्ती देशों (Eastern Block) के लोग विशेष कर बल्गेरिया, रूस और रोमानिया किस प्रकार सहजयोग को इतना अधिक अपना पाए? निःसंदेह वे साम्यवाद से अभिशप्त थे, और उन्हें लगा कि जीवन में उन्होंने कुछ खो दिया है। इसलिए वे अपने अन्तस की गहराइयों में गए और यह उपलब्धि प्राप्त की। मुझे भारतीय लोगों को भी बताना है कि उन्हें भी ध्यान धारणा करनी होगी।

भारतीय लोगों में एक दो बहुत बड़े दोष हैं। उनमें से एक हैं गुट बनाना। उदाहरण के रूप में ब्राह्मण एक जगह पर बैठेंगे, कायस्थ दूसरी जगह पर बैठेंगे, बनिए अलग बैठेंगे। यदि ऐसा न हुआ तो किसी अन्य प्रकार से वे अलग गुट बना लेंगे। मेरे देश का यह अभिशाप है। एक बार जब लोग गुट बनाने लगते हैं तो वे दूसरों की अच्छाइयाँ नहीं देख पाते और न ही कभी अपनी बुराइयों देख पाते हैं। गुट बनाने की ये प्रकृति इस देश के लिए बहुत सी समस्याएं खड़ी कर सकती हैं।

ईसा मसीह के समय में बहुत ही भिन्न प्रकार के लोग हुआ करते थे। वे या तो आध्यात्मिकता में रुचि रखते थे या नहीं रखते थे। अब हमारे यहां ऐसे लोग हैं जिनकी रुचि आध्यात्मिकता में है परन्तु अब भी उनकी एक टाँग ऐसे तालाब में फँसी है जहां सदियों पुरानी समस्याएं (बन्धन) बनी हुई हैं। यही हमारे देश के पतन का कारण है। हम एक जुट नहीं हो सकते, एक दूसरे के मित्र नहीं बन सकते। निःसंदेह सहजयोग में इस समस्या का भली-भांति समाधान हुआ है। परन्तु यदि आप देखें, ईसा मसीह के समय में भी उन्हें अपने शिष्यों से बहुत परेशानी थी। विशेष कर पीटर से और उसमें तो शैतान जाग उठा ! क्योंकि मुझे लगता है कि लोग शैतानी ताकतों के समूह में शामिल हो जाते हैं।ईसा मसीह ने कहा कि उन्होंने बहुत से लोगों में से शैतानी भूतों को निकालकर सूअरों में डाल दिया। ये सत्य है । शैतानी शक्ति पूरी ताकत से कार्य कर रही है। आध्यात्मिकता की जितनी अधिक सुरक्षा व्यवस्था हम करेंगे वे भी उतने ही अधिक विकसित होंगे।

ये शैतानी शक्ति पूर्व और पश्चिम के देशों में भिन्न रूपों में कार्यरत है। परन्तु मैं उन्हें सावधान रहने की चेतावनी देती हूँ। पश्चिम में इस शैतानी शक्ति को किस प्रकार खोजा जाए? और हो सकता है कि यह आपको प्रभावित न कर पाए क्यो कि आप आत्मसाक्षात्कारी हैं । परन्तु आप ही को इससे लड़ना होगा। आपको ही इससे युद्ध करना होगा, उदाहरणार्थ जातिवाद से।

जातिवाद अब भी बहुत शक्तिशाली है, अत्यन्त शक्तिशाली भिन्न जातियों के लोगों से विवाह करके आपको जातिवाद से लड़ना होगा। परन्तु अब भी किसी श्यामवर्ण व्यक्ति का विवाह, किसी गौर वर्ण से कर पाना मेरे लिए बहुत कठिन कार्य है। यह असम्भव स्थिति है। ऐसा करने का प्रयास यदि मैं करूं तो मेरी समझ में नहीं आता कि क्या हो जाएगा। एक बार हमने ऐसा विवाह किया एक फ्रांस की गौर वर्ण महिला का विवाह एक श्यामवर्ण व्यक्ति से कर दिया। श्वेत महिला के अपने पति पर हावी होने के स्थान पर उसका श्यामवर्ण पति ही उस पर रोब जमाने लगा। मैं बहुत हैरान हुई कि ऐसा किस प्रकार हो सकता है। मेरे विचार से वह बदला ले रहा था। सम्भवतः ऐसा करने से उसे सुकून मिल रहा था। तो सर्वप्रथम लोगों में अथाह प्रेम और स्नेह विकसित होना आवश्यक है। रंग तो केवल  त्वचा तक सीमित है, अन्तप्रेम से इसका कोई संबंध नहीं। इसकी गहनता केवल त्वचा तक है। परमात्मा का धन्यवाद है कि हमारे देश में पत्नी बहुत श्याम रंग की हो सकती है और पति बहुत ही श्वेत रंग का या इससे दूसरी तरह भी हो सकता है, परन्तु रंग के नजरिए से वे एक-दूसरे को नहीं देखते। परन्तु हमारे देश  मे एक अन्य प्रकार की समस्या है। एक आम इंसान की समस्या यही है कि वह अपने अहं से भेदभाव करता है । ईसा मसीह ने आपके अहं से लड़ने का प्रयत्न किया। वे अत्यन्त गरीब परिवार में जन्में, उनकी त्वचा भी श्वेतवर्ण  न थी। आपकी भाषा में वे गेहुए रंग के थे, परन्तु भारतीय भाषा में वे काले थे। जब आध्यात्मिकता की बात आती है तो आप केवल व्यक्ति के आंतरिक प्रकाश को ही देखते हैं, त्वचा के रंग को नहीं देखते। त्वचा तो ऊपर की चीज़ है परन्तु पश्चिमात्य जीवन का यह एक शत्रु है। जिस पर विजय प्राप्त करना आवश्यक है, भौतिकवाद भी एक अन्य शत्रु है।

परन्तु ईसा मसीह का सबसे बड़ा शत्रु चरित्रहीनता है। पश्चिम में चरित्रहीनता को बहुत अधिक स्विकारा गया है। इन देशों में सभी प्रकार के चरित्रहीनता को  स्विकारा गया है। जैसे कि  ये सभी दुष्चरित्र लोग किसी एक व्यक्ति के पक्ष में मतदान करते हैं और वह अमेरिका का राष्ट्रपति बन जाता है। ठीक है,  तब वहाँ पर सभी प्रकार कि चरित्रहीनता जायज़  है परन्तु यह ईसामसीह के बिल्कुल विरोध में है, पूर्णतः विरोध में । लोग नहीं जानते कि चरित्रहीनता उन्हें एक ऐसे साम्राज्य में धकेल देगी जो पशुओं के साम्राज्य से भी बदतर है। वे इतने चरित्रहीन हैं कि वे फ्रायड जैसे व्यक्ति की बातों को सुनते हैं, मानो उनमें अपना मस्तिष्क बिल्कुल भी न हो। ऐसे व्यक्ति की बात को समझने के लिए उनमें आत्मा नहीं है। सहजयोग में आने के पश्चात् ही आप ईसा मसीह के जीवन का आदर्श पा सकते हैं। जो बीत गया वह समाप्त हो गया। अब आप आत्मसाक्षात्कारी हैं और नैतिकता आपकी शक्ति है । भूतकाल की बातों को भुला दें और मुझे विश्वास है कि यदि आप चरित्रवान जीवन व्यतीत करें तो बहुत से और लोग भी सहजयोग के झण्डे के नीचे आ जाएंगे।

क्रोध हमारा एक अन्य घोर शत्रु है। लोगों को इसका बहुत गर्व होता है। वे कहेंते मुझे क्रोध आ जाएगा; मैं बहुत गुस्से में हूँ। उन्हें ये कहते हुए लज्जा नहीं आती और वे कहते रहते हैं कि "मैं बहुत गुस्से में हूँ," मानो यह कहना गलत नहीं है। अब वे ये भी कहते हैं कि “मैं घृणा करता हूँ”। किसी भारतीय भाषा में यदि ऐसा कह दिया जाए तो इसका अर्थ होगा कि मैं अपराध कर रहा हूँ। यह सारी आक्रामकता क्रोध की ही देन है। किसी को यदि क्रोध करना हो तो स्वयं पर करें। क्रोध से मुक्ति पा लेना हो सर्वश्रेष्ठ होगा। अपने बाल उखाड़ लें, अपने को दाँतों से काट लें, आप अपने तकिये से खुद को मार सकते हैं, क्रोध निकालने का यह बहुत अच्छा तरीका है। पर देखें तो सही कि आप किस कारण क्रोधित हैं। कभी-कभी तो क्रोध व्यर्थ होता है, इसका कोई अर्थ नहीं ही होता और कभी ये अत्यन्त पागलपन और मूर्खता होती है परन्तु जब तक आप ये कहना छोड़ नहीं देंगे कि, "मैं बहुत क्रोध में हूँ" तब तक क्रोध आपका पीछा न छोड़ेगा। क्रोध जब आता है तब आपको समझ लेना चाहिए कि आप पतन की ओर जा रहे हैं।

इसलिए ईसा मसीह ने सभी सूक्ष्म चीजों की बात नहीं की । मैं आपसे  बात कर रही हूँ , यह कार्य मेरे लिए छोड़ दिया गया था। आत्मसाक्षात्कार के बिना आप  किस प्रकार इन सूक्ष्म चीजों की बात  कर सकते है। हो ही नहीं सकता।

पिछली बार मैंने आपको चैतन्य लहरियों के बारे में बताया था। ये क्या हैं, किसकी और संकेत करती।  हम किस प्रकार सूक्ष्म शक्ति प्राप्त करते हैं? जिसे 'तन्मात्रा'  कहते  हैं, हमारे प्रकाश की - तेजस, जल की - जल, और पृथ्वी की, अग्नि।परन्तु एक तत्व के विषय में मैंने आपको नहीं बताया था, एक विशेष तत्व के विषय में, जिसे अंग्रेजी भाषा में (Ether) इथर कहते हैं। यह तन्मात्रा आकाश तत्व द्वारा संचालित की जाती है। यह आज विशेष रूप से इसलिए है, क्यो कि  ईसा मसीह ने, आज्ञा चक्र को खोलने के लिए अपना जीवन का बलिदान कर दिया। उनके बलिदान स्वरूप हम आकाश की स्थिति तक पहुँच पाए। इसके बिना यह सम्भव न होता। आमतौर पर हम विचारों का आदान प्रदान कर सकते हैं, परस्पर बातचीत कर सकते हैं, अपने विचार बता सकते हैं, अपने हाथों तथा अंगुलियों से स्वयं को अभिव्यक्त कर सकते हैं। परन्तु चैतन्य लहरियां फैलाने के लिए व्यक्ति के पास चैतन्य लहरियों का होना आवश्यक है। इसके बिना व्यक्ति दूसरों को महसूस नहीं कर सकता। आप यदि आज्ञा चक्र पर हैं, तो इसका अर्थ ये है कि आप मस्तिष्क के स्तर पर हैं, बुद्धिगत हैं। तब आपकी चैतन्य लहरियां भी क्षीण होती हैं। अर्थात् आप ये नहीं समझ पाते कि चैतन्य लहरियां क्या कह रही हैं। आप अपनी चैतन्य लहरियों को नहीं समझ पाते क्योंकि ये अभी तक बुद्धि स्तर पर हैं। लोग कहते हैं, " श्रीमाताजी, हमने चैतन्य लहरियों से पूछा था।" मैं कहती हूँ, "वास्तव में?"  अगर आपमें चैतन्य लहरियां हैं ही नहीं, तो  किस प्रकार आप चैतन्य लहरियों से पूछ सकते हैं? यह आम बात है, लोग कहते हैं कि हमने चैतन्य लहरियों से पूछा था। चैतन्य लहरियों ने हमें बताया। यह असम्भव है क्योंकि अभी तो आप मस्तिष्क के स्तर पर हैं।

ईसा मसीह ने आपको मस्तिष्क के स्तर से बाहर उठाया है। यह कठिनतम कार्य है। मैं हैरान हूँ कि इसाई धर्म को मानने वाले लोगों कि मानसिक स्थिति सबसे खराब है। वे मानसिक रूप से बिल्कुल वहीं हैं, जैसे, मुझे नहीं पता क्या कहूँ, वे दिल्ली की कोहरे की तरह से मस्तिष्क में फँसे हुए हैं।

ईसा मसीह ने ही उसे तोडा। हमें उनका कितना आभारी होना चाहिए, उन्होंने मानव  उत्थान कि सबसे बड़ी बाधा को हटा दिया, और वह था हमारे  आज्ञा को खोलना, इस मस्तिष्क कि सत्ता को तोड़ना।

हम पागलों की तरह से पढ़ते हैं, हम लोगों को पागलों की तरह से सुनते हैं और हमें वे लोग अच्छे लगते हैं जो हमारी मानसिक स्थिति को पोषण देते हैं। वे इतने मानसिक, तर्कशील, बुद्धि के मामले में इतने पारंगत होते हैं कि आपको बस इतना कहना पड़ता है, "ठीक है, नमस्कार।"

उनके मानसिक दृष्टिकोण से आप लड़ नहीं सकते। यही कारण है कि ये बुद्धिवादी लोगो ने  ईसामसीह की पूजा करनी  हैं और उनकी यह बैधिक बकवास उन्हें अन्य लोगों से श्रेष्ठ होने का भाव प्रदान करती है। ओह, हम जो भी करते हैं,, "इसमें क्या गलती है,  क्या गलती है?" वे स्वयं को सुधार नहीं सकते क्योंकि मस्तिष्क से ऊपर उठे बिना आप स्वयं को देख नहीं सकते। आत्मपरीक्षण  नहीं कर सकते।स्वयं को देखने के स्थान पर आप अन्य लोगों को देखते हैं। ये सहजयोगी ऐसे हैं, सहजयोग ऐसा है, आदि आदि। परन्तु आप स्वयं को नहीं देख सकते क्योंकि सभी कुछ बुद्धिगत है।

भगवान ईसा मसीह की सहायता लेकर यह बौद्धिक दृष्टिकोण नियंत्रित किया जाना चाहिए; परन्तु ईसा मसीह भी बुद्धिगत हैं, आपके मस्तिष्क में हैं। वे भी बुद्धिगत हैं। तो अब क्या करें? मस्तिष्क की सीमाओं को तोड़ने वाला ही बुद्धिगत है। पत्थर की मूर्ति सम आपने उन्हें बुद्धिगत बना दिया है। तो सर्वप्रथम हमें स्वयं से कहना होगा, "अब सोचना बन्द करो, सोचना बन्द करो, सोचना बन्द करो, सोचना बन्द करो, चार बार तब आप ऊपर उठ पाएंगे, यह अत्यन्त आवश्यक है।

ध्यान-धारणा में आपको मस्तिष्क से परे जाना होगा। वहां ईसा मसीह इस सारी मस्तिष्क कि मूर्खता को समाप्त करने के लिए विरामान हैं। मैं सोचती हूँ कि अच्छा होगा कि लोग पढ़ना भी छोड़ दें। मेरा प्रवचन भी बुद्धिगत हो जाता है। क्या किया जाए? कहने से मेरा अभिप्राय है जो भी चीज़ उनके सिर में जाती है, वह बुद्धिगत हो जाती है।

तब वे मुझसे प्रश्न पूछते हैं, " श्री माताजी, क्या आपने ऐसा कहा था?" मैं उत्तर देती हूँ कि मैंने तुम्हें निर्विचार करने के लिए, झटका देने के लिए ऐसा कहा था। मेरे कहने का ये अभिप्राय नहीं था कि आप बैठकर इसकी समीक्षा करें। नहीं। मेरा कहने का अभिप्राय तुम्हें झटका देकर शांत करना था। अतः निर्विचार हो जाना ही आप सब लोगों के लिए सर्वोत्तम है। निर्विचारिता ईसा मसीह का वरदान है। उन्होंने आपके लिए ये कार्य किया और मुझे विश्वास है, यदि आप इसे कार्यान्वित करना चाहते हैं तो अन्य लोगों की ओर चित्त न दे। प्रतिक्रिया न करें, प्रतिक्रिया बिल्कुल न करें, किसी भी चीज को देखकर लोग प्रतिक्रिया करते हैं, क्या आवश्यकता है? क्या लाभ है? प्रतिक्रिया करके आप क्या करने वाले हैं? प्रतिक्रिया आपके मस्तिष्क में विचारों की तरंगें दौड़ा देती हैं। यह बात मैं आपको सैंकड़ों बार बता चुकी हूँ। इस पूजा के पश्चात् अब आपको पूर्णतः निर्विचार होना होगा। ऐसा यदि हो जाए तो, मैं सोचती हूँ, हमने बहुत बड़ी उपलब्धि प्राप्त कर ली है।

ईसा मसीह ने आपको यह बहुत बड़ा आर्शीवाद दिया है। आपको चाहिए कि इसका आनन्द उठाएं। तभी आपके अन्दर आकाश तत्व कार्य करेगा।और यह कैसे कार्य करेगा ? यह आपके चित्त के माध्यम से कार्य करता है। आप जानते हैं कि यह मुझमें भी कार्य करता है। अपने चित्त से मैं बहुत से कार्य करती हूँ। कैसे? मेरा चित्त निर्विचार हो गया है. पूर्णतः निर्विचार। जहाँ भी यह जाता है, कार्य सम्पन्न करता है, परन्तु यदि विचार करने के लिए आप चित्त का उपयोग करेंगे तो यह अपेक्षित कार्य नहीं कर पाता। व्यक्ति यदि निर्विचारिता में है तो चित्त चमत्कारिक रूप से कार्य करता है, अन्यथा नहीं। अतः चित्त को स्वयं से उठकर दूसरों पर और फिर मानवता के उच्च स्तर तक जाना होता है, जहाँ आपका सम्पर्क आकाश तत्व से हो जाता है, जिसे हम 'तन्मात्रा' या आकाश तत्व का सार कहते हैं। आकाश तत्व से हम दूरदर्शन बना सकते हैं, दूरभाष बना सकते हैं अन्यथा यह चमत्कार है। तन्मात्रा से यहाँ बैठे हुए आप कार्य कर सकते हैं। यह कार्य करती है। केवल चित्त कार्य करता है। मैं ये बात जानती हूँ और आप भी यह भली-भांति जानते हैं। चित्त डालने के लिए आपको मुझसे नहीं कहना पड़ता। आप स्वयं चित्त डालिए और कार्य हो जाएगा।

यहः अत्यन्त महत्वपूर्ण उपलब्धि आपने पा ली है।  मुझे लगता है कि यह पहली चीज़ है, एक बार जब आप इसे पा लेंगे तो कोई समस्या न रह जाएगी। पृथ्वी तत्व से हमारी अभिव्यक्ति होने लगती हैं फिर अग्नि से, उसके बाद जल तत्व से अभिव्यक्ति होती है। तत्पश्चात् हम तेजस तक आते हैं और हमारे मुख मण्डल दीप्तीमान हो उठते हैं। अंत में हमें निर्विचार चेतना(समाधि)  प्राप्त हो जाति है जिसके माध्यमसे हमरा चित्त किसि भी प्रकार के  विशेष कार्य  करने केलिए स्वतंत्र हो जाता    है। परन्तु हर समय यदि हम विचारो मे फसे रहते है  , तो यह बेचारा चित्त बहुत व्यस्त हो जाता है। यदि आप निर्विचार हैं तो आपको मुझसे नहीं कहना पड़ता कि, " श्री माताजी कृपा करके अपना चित्त डालिये “ आप स्वयं आपना चित्त डाल  सकते है,  और इस कार्य  को कर सकते है।

चित्त कि इस अवस्था में, आपको यह महसूस नहीं होता कि आपके पास क्या है, आप कहा  खड़े हैं, आपने कौनसे वस्त्र  पहने है, अन्य लोग  क्या कर रहे हैं – नहीं, कुछ भी नहीं। आप स्वयं के साथ एकाकार हो जाते हैं। और यह जीवन आनंद  से भरपूर है। इतना हास्य। इतना आनंद। इतनी प्रसन्नता   कि आपको किसी भी चीज़ की परवाह नहीं रहती, जिसकी आमतौर पर लोग परवाह करते हैं।

सहजयोग अब बहुत से देशों में कार्यान्वित है। मुझे आप पर गर्व है, बहुत गर्व है। अब सहजयोग अफ्रीका के देशों में भी फैल रहा है। मेरे लिए यह महान सन्तोष की बात है आप सब लोग इस कार्य को कर सकते हैं। आप इसे कार्यान्वित कर सकते हैं। केवल निर्विचार समाधि में चले जाना होगा, ईसा मसीह के आशीर्वाद के रूप में यदि यह कार्य हो जाएगा तो आप इसका पूर्ण आनन्द उठाएंगे।

परमात्मा आपको धन्य करें।

(A Hindi translation of a talk originally given in English)

पहले मैं अंग्रेज़ी में बोलूँगी फिर हिन्दी में। बहुत समय पूर्व आज के दिन ईसा मसीह का जन्म हुआ था। उनके जन्म तथा जो कष्ट उन्होंने सहे, की कथा आप सब लोग जानते हैं। उन्होंने ही हमें सहजयोग का नमूना प्रदान किया। किसी भी प्रकार से वो स्वयं के लिए जीवित नहीं रहे। आज्ञा चक्र को खोलने के लिए कार्य करते हुए वे अन्य लोगों के लिए जिए। यद्यपि वे दिव्य अवतरण थे, अत्यन्त शक्तिशाली थे, परन्तु यह क्रूर संसार आध्यात्मिकता को नहीं समझता। मानव आध्यात्मिकता की महानता को नहीं समझता। इतना ही नहीं, बहुत से तरीकों से आध्यात्मिकता पर आक्रमण होता है। मनुष्यों ने सदैव ऐसा किया है। सभी सन्तों को बहुत कष्ट उठाने पड़े; परन्तु, मैं सोचती हूँ, ईसा मसीह ने सर्वाधिक कष्ट झेले।

जैसा कि आप जानते हैं वे श्री गणेश के पुनः अवतरण थे और उनमें श्री गणेश की सभी शक्तियाँ विद्यमान थीं। इनमें से सर्वप्रथम थी अबोधिता। वे अनन्त बालक थे। इस धूर्त संसार की क्रूरता और पाखण्ड को वे न समझ पाए। व्यक्ति यदि यह सब समझ भी ले तो क्या कर सकता है? अगम्य साहस के साथ उन्होंने एक ऐसे देश में जन्म लिया जहाँ लोगों को आध्यात्मिकता का बिल्कुल ज्ञान न था।

उनके विषय में मैंने एक पुस्तक पढ़ी थी जिसमें कहा है कि वे कश्मीर आए और वहाँ मेरे पूर्वजों में से एक, शालीवाहन से उनकी भेंट हुई। बड़ी दिलचस्प बात है कि यह सब संस्कृत में लिखा हुआ है और संभवतः लेखक को संस्कृत का ज्ञान न था। यह सब कुछ संस्कृत भाषा में लिखा हुआ है और मैं सोचती हूँ कि संस्कृत पश्चिमी लोगों के लिए सुगम नहीं है। परमात्मा का धन्यवाद है कि वे अंग्रेज़ी न जानते थे नहीं तो बहुत कठिनाई हो जाती। उसमें लिखा है कि शालीवाहन ने ईसा मसीह से पूछा, "आप भारत क्यों आए हैं?" तो उन्होंने कहा, "यह मेरा देश है इसलिए मैं यहाँ पर आया हूँ। यहाँ पर लोग आध्यात्मिकता का सम्मान करते हैं, परन्तु मैं उन लोगों में रहता हूँ जिन्हें आध्यात्मिकता का बिल्कुल ज्ञान नहीं है।" उनकी बातचीत बहुत ही दिलचस्प है क्योंकि शालीवाहन ने उनसे कहा कि आप अपने देश वापस जाकर वहाँ के लोगों को निर्मल-तत्त्व सिखाएँ। वे वापस लौट गए और साढ़े तीन वर्ष पश्चात् ही उन्हें सूली पर चढ़ा दिया गया।

व्यक्तिगत रूप से मैं सोचती हूँ कि भारतीय और पश्चिमी सूली में बहुत बड़ा अन्तर है। पश्चिम में हत्या करना महान व्यवसाय समझा जाता है। जरा-सा बहाना मिलते ही वे लोगों का वध कर देंगे! सन्तों की वहाँ हत्या की गई या उन्हें पागल कहा गया। आध्यात्मिकता को अस्वीकार करने का यह बहुत अच्छा उपाय है! इसके विपरीत भारत में यदि कोई सन्त कुछ बताए तो उसे चुनौती नहीं दी जाती, कभी नहीं। सन्त होने के नाते लोग उसका विश्वास करते हैं। सन्त हमसे कहीं ऊँचा व्यक्ति होता है। यद्यपि बहुत से निष्ठुर लोग भी थे जिन्होंने सन्तों को सताया, परन्तु जनता ने सामूहिक रूप से सन्तों का सम्मान किया। कुगुरु प्रायः इस देश में नहीं रह सकते क्योंकि वो जानते हैं कि उनकी पोल खुल जाएगी। धन-लोलुप होने के कारण भी वे अमेरिका या अन्य विदेशों में जाकर धनार्जन के लिए टिक जाते हैं। यह भी एक प्रकार का विज्ञान है।

एक सर्वसाधारण परिवार में ईसा मसीह के जन्म लेने का यह भी एक कारण हो सकता है। बचपन में भी उनके पास सोने के लिए कायदे का बिस्तर न था। पूरा वर्णन किया हुआ है कि ईसा मसीह कहाँ सोते थे और गायों के तबेले में किस प्रकार उनकी माँ रहती थीं! यह सब यह दर्शाने के लिए था कि आध्यात्मिकता को सुख-साधनों तथा दिखावे की आवश्यकता नहीं है। यह अन्तर्शक्ति है; अन्तर-ज्योति है जो स्वतः प्रकट हो जाती है। इसे दर्शाने के लिए व्यक्ति को कुछ नहीं करना पड़ता। ऐसे व्यक्ति को धन और सम्पदा का ज्ञान नहीं होता।

ईसा मसीह दीन-दुखियों के लिए, रोगियों के लिए चिन्तित थे। उन्होंने कोढ़ियों को ठीक करने का प्रयास किया। बहुत से शारीरिक रूप से रोगी व्यक्तियों की सहायता करने का उन्होंने प्रयास किया क्योंकि उस समय न तो अस्पताल होते थे, न चिकित्सक। अतः शारीरिक रूप से दुःखी लोगों की ओर उनका चित्त आकर्षित हुआ। उन्होंने मानसिक रूप से भी उन लोगों को तैयार करने का प्रयत्न किया। पर्वत पर दिए गए उनके बहुत से सुन्दर उपदेश हैं। उस समय के लोग बहुत अधिक भौतिकतावादी न थे, उन्होंने ईसा मसीह की बात सुनी, परन्तु यह नहीं कहा जा सकता कि कितने लोगों ने उनकी बात को समझा।

यह समझ लेना अत्यन्त आवश्यक है कि आत्मसाक्षात्कार प्राप्त किए बिना आध्यात्मिकता को समझ पाना कठिन है। आध्यात्मिकता के विषय में बात करने वाले और उसे सुनने वाले दोनों का आत्मसाक्षात्कारी होना जरूरी है। उनके सुन्दर जीवन के बारे में जितना मैंने समझा है, उसके अनुसार जब तक हम आत्मसाक्षात्कारी नहीं हैं तब तक ईसा मसीह की आत्मा को कष्ट पहुँचाते रहेंगे। ऐसा हो रहा है। ईसा मसीह ने स्पष्ट कहा है कि, 'आप मुझे, ईसा-ईसा कहकर आवाजें देते रहोगे परन्तु मैं तुम्हें पहचानूँगा नहीं।' उन्होंने यह अत्यन्त स्पष्ट शब्दों में कहा है। मेरी समझ में नहीं आता कि इन लोगों ने ईसा के इस कथन को बाइबिल से क्यों नहीं निकाला! इस कथन का अर्थ है कि ईसा मसीह के नाम पर आध्यात्मिक होने का ढोंग करने के लिए जो लोग उपदेश देंगे या विशेष वस्त्र धारण करेंगे, ईसा मसीह उन्हें नहीं पहचानेंगे। यह बात इतनी स्पष्ट है और आज जबकि अन्तिम-निर्णय का समय है, वे पूरे विश्व को आध्यात्मिकता अर्थात् चैतन्य लहरियों के आधार पर आँकेंगे।

उनका निर्णय आरम्भ हो चुका है। मैंने यह देख लिया है। आप भी देख सकते हैं कि बहुत से देशों में चीज़ें लुप्त हो रही हैं। उनके अहं, आक्रामकता और क्रूरता आदि को चुनौती दी जा रही है। युद्ध में जिन लोगों ने अत्याचार किए थे, उन्हें दण्ड मिल रहा है। इतिहास में भी जिन लोगों ने किसी जाति या समुदाय पर अत्याचार किए हैं, उन्हें दण्ड मिलेगा। आक्रामक होकर लोगों को कष्ट देना उनका कार्य नहीं है। यही श्री गणेश-तत्त्व है जो सहजयोग के माध्यम से कार्य कर रहा है। ईसा मसीह ने यह बात नहीं कही थी, परन्तु उन्होंने यह अवश्य कहा था कि अन्तिम निर्णय होगा।

एक ओर तो ईसा मसीह अत्यन्त दयालु एवं सहृदय थे, परन्तु दूसरी ओर वे वास्तव में श्री गणेश थे। मन्दिर में वस्तुएँ बेचने वाले लोगों को उन्होंने कोड़े से पीटा। धर्म के नाम पर आप व्यापार नहीं कर सकते। यह बात समझ लेना कितनी बड़ी बात है, परन्तु ईसाइयों ने यह बात नहीं समझी। मैं नहीं जानती कि उनकी समझ में क्या आया! महात्मा गाँधी ने आध्यात्मिकता के अतिरिक्त कोई बात नहीं की, हर समय अध्यात्म। परन्तु उनके उत्तराधिकारियों ने आध्यात्मिकता समेत उन्हें एक ओर डाल दिया और नए विचार, नई जीवन शैली तथा नए संसार का आरम्भ किया। उनके अनुयायी कहलाने वाले लोगों को अब बहुत से शराबखाने तथा सभी प्रकार की उल्टी-सीधी चीज़ें चाहिए। क्या आप इस बात की कल्पना कर सकते हैं? महात्मा गाँधी ने कांग्रेस की स्थापना की और कांग्रेस के लोग ही अब ये सब अधम कार्य कर रहे हैं। वे देश को कहाँ ले जाएँगे? आध्यात्मिकता ही इस देश का सौन्दर्य एवं सम्पदा है। आध्यात्मिकता अपनाने की अपेक्षा वे कहाँ जा रहे हैं?

आध्यात्मिक लोग यद्यपि ईसाई नहीं हैं फिर भी ईसा का सम्मान करते हैं, बाइबिल का सम्मान करते हैं। मैं आपको बता दूँ यह वास्तविकता है जिसे लोग नहीं जानते। जब हम कहते हैं कि वे ईसाई नहीं हैं तो इसका अर्थ यह होता है कि उन्हें किसी पादरी ने दीक्षा नहीं दी। फिर भी वे ईसा का सम्मान करते हैं क्योंकि वो जानते हैं कि ईसा मसीह कितने आध्यात्मिक थे। वे आध्यात्मिकता का अवतरण थे। भारत की यह खूबी है कि सन्त हिन्दु हो या मुसलमान, उसका सम्मान होता है। भारत में बहुत से मुसलमान सूफी सन्त हुए हैं, सभी लोग उनका सम्मान करते हैं। ईसा मसीह के विषय में भी किसी को एतराज नहीं है। इसके विपरीत कल आप लोगों ने देखा कि सभी सहजयोगी कितने प्रसन्न थे क्योंकि वे आत्मसाक्षात्कारी लोग हैं। परन्तु यदि आत्मसाक्षात्कारी न भी हों तो भी इस देश में ईसा मसीह का बहुत सम्मान होता है।

पश्चिम के लोग इस बात को नहीं समझ सकते। किस प्रकार वे ईसा मसीह के जीवन के विषय में छानबीन कर सकते हैं? वे उन्हें किस प्रकार आँक सकते हैं और उनके विषय में भद्दी फिल्में बनाने का उन्हें क्या अधिकार है? भारत के लोग यह बर्दाश्त नहीं कर सकते क्योंकि उनके मन में आध्यात्मिकता के प्रति बहुत सम्मान है, बाहर के देशों के लोगों से कहीं अधिक। ईसा मसीह के नाम पर लोगों ने बहुत से कुकृत्य किए हैं, बहुत नरसंहार हुआ है और सभी प्रकार की गलत चीजों को स्वीकार किया गया है। इस प्रकार की सूझ-बूझ वाले लोग किस प्रकार ईसा मसीह का आंकलन कर सकते हैं?

उदाहरण के रूप में, जो मैंने इंग्लैंड में देखा उससे मुझे बहुत सदमा पहुँचा। वहाँ किसी की मृत्यु होती है तो वे शराब पीते हैं और यदि किसी का जन्म होता है तो वे शराब पीते हैं। मद्यपान के माध्यम से ही उनके सम्बन्ध हैं। किस प्रकार आप शराब पी सकते हैं? मैंने उनसे पूछा। कहने लगे, "क्यों? ईसा मसीह ने शराब बनाई थी।" मैंने कहा, "कब? एक विवाह के अवसर पर।" मैंने कहा, "विवाह के अवसर पर?" वह शराब नहीं थी, वह तो अंगूरों का रस था, उन अंगूरों का जिन्हें वे उगाते हैं। हमारी भाषा में हम इसे द्राक्ष कहते हैं। वह शराब कैसे हो सकती है? शराब बनाने के लिए तो पहले इसे सड़ाना पड़ता है, इसका खमीर उठाना पड़ता है। विवाह के अवसर पर वे यह कार्य कैसे कर सकते थे? तो शराब पीना वहाँ पर बहुत बड़ा धर्म है।

भारत में यद्यपि किसी ने भी शराब विरोधी कोई बात नहीं की, फिर भी हम जानते हैं कि शराब पीना पाप है। आप यह बात प्रतिदिन देखते हैं। सब जानते हैं कि शराब पीने वाले व्यक्ति की बुद्धि मलिन हो जाती है। धार्मिक मंच पर इसके बारे में कहने के लिए कुछ नहीं है, फिर भी सब जानते हैं कि शराब पीने का परिणाम क्या होता है। ऐसा नहीं है कि विदेशों में लोग इस बात को नहीं जानते, वे भी भली-भाँति जानते हैं। परन्तु वहाँ पर मद्यपान फैशन बन गया है। अब तो हमारे देश में भी यह छाने लगा है। मेरी समझ में नहीं आता कि स्वतंत्र होने के पश्चात् लोग शराब क्यों पीने लगे! हर अवसर पर लोग शराब पीते हैं, यहाँ तक कि ईसा मसीह के जन्म दिवस पर भी वे शराब पीते हैं। उनके सुन्दर, पवित्र जीवन का यह बहुत बड़ा अपमान है। वे लोग (विदेशी) जब इस पावन भूमि पर आए, तो उनकी पावनता की सभी शक्तियाँ नष्ट हो गईं। भारतीय कम से कम पावनता का सम्मान तो करते हैं। सभी पावन स्थानों का वे सम्मान करते हैं। यह उनकी खूबी है कि वे पवित्रता को समझते हैं। यद्यपि अब वे भी अमेरिका की तरह से अत्यन्त आधुनिक बन रहे हैं, परन्तु अब भी वे जानते हैं कि गलत क्या है और क्या नहीं किया जाना चाहिए।

यह कहते हुए मुझे प्रसन्नता हो रही है कि अब सहज योग से विदेशी सहजयोगी भी अत्यन्त सुन्दर हो गए हैं। मैं आश्चर्यचकित हूँ क्योंकि उनके संस्कारों में आध्यात्मिकता नहीं है। मैं समझ नहीं पाती कि किस प्रकार उन्होंने यह सब मूर्खता त्याग दी है और आध्यात्मिकता की सुन्दर सुगन्ध से परिपूर्ण सुन्दर कमलों सम खिल उठे हैं! यह चमत्कार है। सभी लोग कहते हैं, "श्री माताजी, हमें विश्वास नहीं होता कि ऐसा किस प्रकार घटित हो सकता है। आप यह कार्य किस प्रकार कर पाईं?" मैं कहूँगी यह ईसा मसीह का आशीर्वाद है। उन्होंने देखा कि ईसा मसीह के नाम पर कितनी तुच्छता से लोग कार्य कर रहे हैं और उनमें एक प्रकार की चेतना आ गई कि ये लोग ईसा मसीह और उनके पावन जीवन का चित्रण नहीं कर रहे हैं, यह तो कुछ और ही है। और यही कारण है कि पश्चिम में उत्कट इच्छा है और महान उत्थान शक्ति है।

कल कोई व्यक्ति मेरे पास आया और कहने लगा, "श्री माताजी, यहाँ सामूहिक ध्यान नहीं होता।" सुनकर मुझे प्रसन्नता हुई। सहजयोग में ध्यान-धारणा ही महत्त्वपूर्णतम है, इसके विषय में कोई सन्देह नहीं। विदेशी लोग भारतीय सहजयोगियों से कहीं अधिक ध्यान-धारणा करते हैं। विदेशी पुरुष और स्त्रियाँ, विशेष तौर पर रूस के लोगों को आध्यात्मिकता का बहुत ज्ञान है। मैं हैरान थी कि अमेरिका में उन्होंने (रूसी लोगों ने) मुझे बताया कि, "श्री माताजी, यह अमेरिका के लोग सहजयोगी नहीं हैं।" मैंने पूछा, "क्यों?" "उनके हृदय में आपके लिए सम्मान नहीं है। यह ध्यान-धारणा नहीं करते। जो ध्यान-धारणा नहीं करते वो सहजयोगी नहीं हैं।" मैंने कहा, "मैं सहमत हूँ।" उन्होंने अमेरिका के सभी सहजयोगियों को ध्यान-धारणा करने के लिए विवश कर दिया।

मैं नहीं जानती कि पूर्ववर्ती देशों (Eastern Block) के लोग, विशेष कर बल्गेरिया, रूस और रोमानिया किस प्रकार सहजयोग को इतना अधिक अपना पाए? निःसन्देह, वे साम्यवाद से अभिशप्त थे और उन्हें लगा कि जीवन में उन्होंने कुछ खो दिया है। इसलिए वे अपने अन्तस की गहराइयों में गए और यह उपलब्धि प्राप्त की। मुझे भारतीय लोगों को भी बताना है कि उन्हें भी ध्यान-धारणा करनी होगी।

भारतीय लोगों में एक-दो बहुत बड़े दोष हैं। उनमें से एक है गुट बनाना। उदाहरण के रूप में, ब्राह्मण एक जगह पर बैठेंगे, कायस्थ दूसरी जगह पर बैठेंगे, बनिए अलग बैठेंगे। यदि ऐसा न हुआ तो किसी अन्य प्रकार से वे अलग गुट बना लेंगे। मेरे देश का यह अभिशाप है। एक बार जब लोग गुट बनाने लगते हैं तो वे दूसरों की अच्छाइयाँ नहीं देख पाते और न ही कभी अपनी बुराइयाँ देख पाते हैं। गुट बनाने की यह प्रकृति इस देश के लिए बहुत सी समस्याएँ खड़ी कर सकती हैं।

ईसा मसीह के समय में बहुत ही भिन्न प्रकार के लोग हुआ करते थे। वे या तो आध्यात्मिकता में रुचि रखते थे या नहीं रखते थे। अब हमारे यहाँ ऐसे लोग हैं जिनकी रुचि आध्यात्मिकता में है परन्तु अब भी उनकी एक टाँग ऐसे तालाब में फंसी है जहाँ सदियों पुरानी समस्याएँ (बन्धन) बनी हुई हैं। यही हमारे देश के पतन का कारण है। हम एक जुट नहीं हो सकते, एक-दूसरे के मित्र नहीं बन सकते। निःसन्देह, सहजयोग में इस समस्या का भली-भाँति समाधान हुआ है। परन्तु, यदि आप देखें, ईसा मसीह के समय में भी उन्हें अपने शिष्यों से बहुत परेशानी थी, विशेष कर पीटर से, और उसमें तो शैतान जाग उठा! ईसा मसीह ने कहा कि उन्होंने बहुत से लोगों में से शैतानी-भूतों को निकालकर सूअरों में डाल दिया। यह सत्य है।

शैतानी शक्ति पूरी ताकत से कार्य कर रही है। आध्यात्मिकता की जितनी अधिक सुरक्षा व्यवस्था हम करेंगे, वे भी उतने ही अधिक विकसित होंगे। यह शैतानी शक्ति पूर्व और पश्चिम के देशों में भिन्न रूपों में कार्यरत है। परन्तु मैं उन्हें सावधान रहने की चेतावनी देती हूँ। पश्चिम में इस शैतानी शक्ति को किस प्रकार खोजा जाए? आप आत्मसाक्षात्कारी हैं और हो सकता है कि यह आपको प्रभावित न कर पाए, परन्तु आप ही को इससे लड़ना होगा, आपको ही इससे युद्ध करना होगा, उदाहरणार्थ प्रजातिवाद से।

प्रजातिवाद अब भी बहुत शक्तिशाली है, अत्यन्त शक्तिशाली। भिन्न जातियों के लोगों से विवाह करके आपको जातिवाद से लड़ना होगा। परन्तु अब भी किसी श्यामवर्ण व्यक्ति का विवाह, किसी गौर वर्ण से कर पाना मेरे लिए बहुत कठिन कार्य है। यह असम्भव स्थिति है। ऐसा करने का प्रयास यदि मैं करूँ तो मेरी समझ में नहीं आता कि क्या हो जाएगा। एक बार हमने ऐसा विवाह किया—एक फ्रांस की गौर वर्ण महिला का विवाह एक काले व्यक्ति से कर दिया। श्वेत महिला के अपने पति पर हावी होने के स्थान पर उसका काला पति ही उस पर रौब जमाने लगा। मैं बहुत हैरान हुई कि ऐसा किस प्रकार हो सकता है। मेरे विचार से वह बदला ले रहा था। सम्भवतः ऐसा करने से उसे सुकून मिल रहा था। तो सर्वप्रथम लोगों में अथाह प्रेम और स्नेह विकसित होना आवश्यक है। रंग तो केवल चमड़ी तक सीमित है, अन्तर्प्रेम से इसका कोई संबंध नहीं। इसकी गहनता केवल त्वचा तक है। परमात्मा का धन्यवाद है कि हमारे देश में पत्नी बहुत श्याम रंग की हो सकती हैं और पति बहुत ही श्वेत रंग का या इससे दूसरी तरह भी हो सकता है, परन्तु रंग के नजरिए से वे एक-दूसरे को नहीं देखते। परन्तु यहाँ पर एक अन्य प्रकार की समस्या है—अपने अहं से पुरुष स्त्री को पीड़ित करता है। ईसा मसीह ने आपके अहं से लड़ने का प्रयत्न किया। वे अत्यन्त गरीब परिवार में जन्में, उनकी त्वचा भी श्वेत न थी। आपकी भाषा में वे गेहुएँ रंग के थे, परन्तु भारतीय भाषा में वे काले थे। जब आध्यात्मिकता की बात आती है तो आप केवल व्यक्ति के आंतरिक प्रकाश को ही देखते हैं, त्वचा के रंग को नहीं देखते। त्वचा तो ऊपर की चीज़ है, परन्तु पश्चिमात्य जीवन की यह बहुत बड़ी शत्रु है। इस बात पर ध्यान दिया जाना चाहिए।

भौतिकवाद एक अन्य शत्रु है। ईसा मसीह का सबसे बड़ा शत्रु चरित्रहीनता है। पश्चिम में चरित्रहीनता को बहुत अधिक मान्यता दे दी गई है। इन देशों में सभी प्रकार का चरित्रहीन व्यवहार है। कहते हैं कि यह सभी दुश्चरित्र लोग किसी एक दुश्चरित्र व्यक्ति के पक्ष में मतदान करते हैं और वह अमेरिका का राष्ट्रपति बन जाता है। ठीक है, वहाँ पर सभी प्रकार की चरित्रहीनता की आज्ञा है, परन्तु यह ईसा मसीह के बिल्कुल विपरीत है, पूर्णतः विरोध में। लोग नहीं जानते कि चरित्रहीनता उन्हें एक ऐसे साम्राज्य में धकेल देगी जो पशुओं के साम्राज्य से भी बदतर है। वे इतने चरित्रहीन हैं कि वे फ्रायड जैसे व्यक्ति की बातों को सुनते हैं मानो उनमें अपना मस्तिष्क बिल्कुल न हो, आत्मा नहीं है। सहजयोग में आने के पश्चात् ही आप ईसा मसीह के जीवन का आदर्श पा सकते हैं। जो बीत गया वह समाप्त हो गया। अब आप आत्मसाक्षात्कारी हैं और सच्चरित्र आपकी शक्ति है। भूतकाल की बातों को भुला दें और मुझे विश्वास है कि यदि आप चरित्रवान जीवन व्यतीत करें तो बहुत से और लोग भी सहजयोग के झण्डे के नीचे आ जाएँगे।

क्रोध हमारा एक अन्य घोर शत्रु है। अपने क्रोध का लोगों को बहुत गर्व होता है। वे कहेंगे, "मुझे क्रोध आ जाएगा, मैं बहुत गुस्से में हूँ।" उन्हें यह कहते हुए लज्जा नहीं आती मानो यह कोई उच्च कार्य हो। वे यह भी कहते हैं कि, "मैं घृणा करता हूँ।" किसी भारतीय भाषा में यदि ऐसा कह दिया जाए तो इसका अर्थ होगा कि मैं अपराध कर रहा हूँ। यह सारी आक्रामकता क्रोध की ही देन है। किसी को यदि क्रोध करना हो तो स्वयं पर करे। क्रोध से मुक्ति पा लेना ही सर्वश्रेष्ठ होगा। अपने बाल उखाड़ लें, अपने को दाँतों से काट लें, सिरहाने से स्वयं को पीट लें, क्रोध निकालने का यह बहुत अच्छा तरीका है। देखें तो सही कि आप किस कारण क्रोधित हैं। कभी-कभी तो क्रोध व्यर्थ होता है, इसका कोई अर्थ ही नहीं होता और कभी यह अत्यन्त पागलपन और मूर्खता होती है। परन्तु जब तक आप यह कहना छोड़ नहीं देंगे कि, "मैं बहुत क्रोध में हूँ," तब तक क्रोध आपका पीछा न छोड़ेगा। क्रोध जब आता है तब आपको समझ लेना चाहिए कि आप पतन की ओर जा रहे हैं।

जिन सूक्ष्म बातों के विषय में आपको बता रही हूँ, उनके विषय में ईसा ने नहीं बताया। यह कार्य मेरे लिए छोड़ दिया गया था। आत्मसाक्षात्कार के बिना किस प्रकार इन सूक्ष्म चीजों की बात की जा सकती है? हो ही नहीं सकता। पिछली बार मैंने आपको चैतन्य लहरियों के बारे में बताया था—यह क्या हैं, किसकी ओर संकेत करती हैं, तेज, जल, पृथ्वी, वायु और अग्नि तत्त्वों से 'तन्मात्रा' नामक सूक्ष्म शक्ति हम किस प्रकार प्राप्त करते हैं? परन्तु एक तत्त्व के विषय में मैंने आपको नहीं बताया था, एक विशेष तत्त्व के विषय में, जिसे अंग्रेजी भाषा में 'ईथर' (आकाश) कहते हैं। यह तन्मात्रा आकाश तत्त्व द्वारा संचालित की जाती है। ईसा मसीह ने आज्ञा चक्र को खोलने के लिए अपना जीवन बलिदान कर दिया। उनके बलिदान स्वरूप हम आकाश की स्थिति तक पहुँच पाए, इसके बिना यह सम्भव न होता। आमतौर पर हम विचारों का आदान-प्रदान कर सकते हैं, परस्पर बातचीत कर सकते हैं, अपने विचार बता सकते हैं, अपने हाथों तथा उँगलियों से स्वयं को अभिव्यक्त कर सकते हैं। परन्तु चैतन्य लहरियाँ फैलाने के लिए व्यक्ति के पास चैतन्य लहरियों का होना आवश्यक है। इसके बिना व्यक्ति दूसरों को महसूस नहीं कर सकता। आप यदि आज्ञा चक्र पर हैं, तो इसका अर्थ यह है कि आप मस्तिष्क के स्तर पर हैं, बुद्धिगत हैं। तब आपकी चैतन्य लहरियाँ भी क्षीण होती हैं, अर्थात् आप यह नहीं समझ पाते कि चैतन्य लहरियाँ क्या कह रही हैं। आप अपनी चैतन्य लहरियों को नहीं समझ पाते क्योंकि यह अभी तक बुद्धि स्तर पर हैं। लोग कहते हैं, "श्रीमाताजी, हमने चैतन्य लहरियों से पूछा था।" मैं कहती हूँ, "वास्तव में?" आपमें तो चैतन्य लहरियाँ हैं ही नहीं, किस प्रकार आप चैतन्य लहरियों से पूछ सकते हैं? यह आम बात है, लोग कहते हैं कि हमने चैतन्य लहरियों से पूछा था। चैतन्य लहरियों ने हमें बताया। यह असम्भव है क्योंकि अभी तो आप मस्तिष्क के स्तर पर हैं।

ईसा मसीह ने आपको मस्तिष्क के स्तर से बाहर उठाया है। यह कठिनतम कार्य है। मैं हैरान हूँ कि ईसाई मत को मानने वाले लोगों को मानसिक-बाधा सबसे अधिक है। वे दिल्ली की धुंध की तरह से मस्तिष्क में फंसे हुए हैं। हम पागलों की तरह से पढ़ते हैं, पागलों की तरह से लोगों को सुनते हैं और बुद्धि को बढ़ावा देने वाले लोग हमें अच्छे लगते हैं। लोग इतने बुद्धिगत हैं, इतना वाद-विवाद करते हैं, चीजें उनके मस्तिष्क में इस प्रकार जाती हैं कि उनके मानसिक दृष्टिकोण से आप लड़ नहीं सकते। यही कारण है कि यह बुद्धिवादी लोग ईसा मसीह की पूजा करते हैं और उनकी यह मानसिकता उन्हें अन्य लोगों से श्रेष्ठ होने का भाव प्रदान करती है। जो भी कुछ उनसे कहो, वो कहते हैं, "इसमें क्या गलती है, इसमें क्या गलती है?" वे स्वयं को सुधार नहीं सकते क्योंकि मस्तिष्क से ऊपर उठे बिना आप स्वयं को देख नहीं सकते, अन्तर्दर्शन नहीं कर सकते। स्वयं को देखने के स्थान पर आप अन्य लोगों को देखते हैं। यह सहजयोगी ऐसे हैं, सहजयोग ऐसा है, आदि-आदि। परन्तु आप स्वयं को नहीं देख सकते क्योंकि सभी कुछ बुद्धिगत है। भगवान ईसा मसीह की सहायता लेकर वह बौद्धिक दृष्टिकोण नियंत्रित किया जाना चाहिए; परन्तु ईसा मसीह भी बुद्धिगत हैं, आपके मस्तिष्क में हैं। वे भी बुद्धिगत हैं। तो अब क्या करें? मस्तिष्क की सीमाओं को तोड़ने वाला ही बुद्धिगत है। पत्थर की मूर्ति सम आपने उन्हें बुद्धिगत बना दिया है।

तो सर्वप्रथम हमें स्वयं से कहना होगा, "अब सोचना बन्द करो, सोचना बन्द करो, सोचना बन्द करो, सोचना बन्द करो," चार बार। तब आप ऊपर उठ पाएँगे, यह अत्यन्त आवश्यक है।

ध्यान-धारणा में आपको मस्तिष्क से परे जाना पड़ेगा। वहाँ ईसा मसीह इस सारी मूर्खता को समाप्त करने के लिए विराजित हैं। मैं सोचती हूँ कि अच्छा होगा कि लोग पढ़ना भी छोड़ दें। मेरा प्रवचन भी बुद्धिगत हो जाता है, क्या किया जाए? कहने से मेरा अभिप्राय है जो भी चीज़ उनके सिर में जाती है, वह बुद्धिगत हो जाती है। तब वे मुझसे प्रश्न पूछते हैं, "श्री माताजी, क्या आपने ऐसा कहा था?" मैं उत्तर देती हूँ कि मैंने तुम्हें निर्विचार करने के लिए, झटका देने के लिए ऐसा कहा था। मेरे कहने का यह अभिप्राय नहीं था कि आप बैठकर इसकी समीक्षा करें। नहीं। मेरा कहने का अभिप्राय तुम्हें झटका देकर शांत करना था। अतः निर्विचार हो जाना ही आप सब लोगों के लिए सर्वोत्तम है। निर्विचारिता ईसा मसीह का वरदान है। उन्होंने आपके लिए यह कार्य किया और मुझे विश्वास है, यदि आप इसे कार्यान्वित करना चाहते हैं तो अन्य लोगों की ओर चित्त न दें। प्रतिक्रिया न करें, प्रतिक्रिया बिल्कुल न करें। किसी भी चीज़ को देखकर लोग प्रतिक्रिया करते हैं, क्या आवश्यकता है? क्या लाभ है? प्रतिक्रिया करके आप क्या करने वाले हैं? प्रतिक्रिया आपके मस्तिष्क में विचारों की तरंगें दौड़ा देती है। यह बात मैं आपको सैकड़ों बार बता चुकी हूँ। इस पूजा के पश्चात् अब आपको पूर्णतः निर्विचार होना होगा। ऐसा यदि हो जाए तो, मैं सोचती हूँ, हमने बहुत बड़ी उपलब्धि प्राप्त कर ली है।

ईसा मसीह ने आपको यह बहुत बड़ा आशीर्वाद दिया है। आपको चाहिए कि इसका आनन्द उठाएँ। तभी आपके अन्दर आकाश-तत्त्व कार्य करेगा। यह आपके चित्त के माध्यम से कार्य करता है। अपने चित्त से मैं बहुत से कार्य करती हूँ। कैसे? मेरा चित्त निर्विचार हो गया है, पूर्णतः निर्विचार। जहाँ भी यह जाता है, कार्य सम्पन्न करता है। परन्तु यदि विचार करने के लिए आप चित्त का उपयोग करेंगे तो यह अपेक्षित कार्य नहीं कर पाता। व्यक्ति यदि निर्विचारिता में है तो चित्त चमत्कारिक रूप से कार्य करता है, अन्यथा नहीं। अतः चित्त को स्वयं से उठकर, दूसरों पर और फिर मानवता के उच्च स्तर तक जाना होता है, जहाँ आपका सम्पर्क आकाश तत्व से हो जाता है, जिसे हम 'तन्मात्रा' वा आकाश तत्त्व का सार कहते हैं। आकाश तत्त्व से हम दूरदर्शन बना सकते हैं, दूरभाष बना सकते हैं, अन्यथा यह चमत्कार है।

तन्मात्रा से यहाँ बैठे-बैठे आप कार्य कर सकते हैं। यह कार्य करती है, केवल चित्त कार्य करता है। मैं यह बात जानती हूँ और आप भी यह भली-भाँति जानते हैं। चित्त डालने के लिए आपको मुझसे नहीं कहना पड़ता। आप स्वयं चित्त डालिए और कार्य हो जाएगा।

यह अत्यन्त महत्त्वपूर्ण उपलब्धि आपने पा ली है। मैं सोचती हूँ, एक बार जब आप इसे पा लेंगे तो कोई समस्या न रह जाएगी। पृथ्वी, अग्नि, जल तत्त्व से अभिव्यक्ति होती है। तत्पश्चात् हम तेजस तक आते हैं और हमारे मुख मण्डल दीप्तिमान हो उठते हैं। अंत में हमें निर्विचार चेतना (समाधि) प्राप्त हो जाती है, जिसके माध्यम से हमारा चित्त किसी भी प्रकार के विशेष कार्य को करने के लिए स्वतंत्र हो जाता है। परन्तु हर समय यदि हम विचारों में फंसे रहते हैं, तो यह बेचारा चित्त बहुत व्यस्त हो जाता है। यदि आप निर्विचार हैं तो आपको मुझसे नहीं कहना पड़ता कि, "श्री माताजी, कृपा करके अपना चित्त डालिए।" आप स्वयं चित्त डाल सकते हैं और इस कार्य को कर सकते हैं।

चित्त की इस स्थिति में आप महसूस नहीं करते कि आपको क्या प्राप्त हो गया है, आप कहाँ खड़े हैं, कौन से वस्त्र आपने पहने हैं तथा अन्य लोग क्या कर रहे हैं। नहीं, कुछ नहीं। अब आप स्वयं (आत्मा) के साथ हैं और यह जीवन विनोद से परिपूर्ण है। इतना अधिक विनोद, इतना अधिक आनन्द, इतनी अधिक प्रसन्नता इसमें है कि आप किसी भी ऐसी चीज़ की चिन्ता नहीं करते, जिसकी चिन्ता आप लोग करते हैं।

सहजयोग अब बहुत से देशों में कार्यान्वित है। मुझे आप पर गर्व है, बहुत गर्व है। अब यह अफ्रीका के देशों में भी फैल रहा है। मेरे लिए यह महान सन्तोष की बात है। आप सब लोग इस कार्य को कर सकते हैं। आप इसे कार्यान्वित कर सकते हैं, केवल निर्विचार समाधि में चले जाना होगा। ईसा मसीह के आशीर्वाद के रूप में यदि यह कार्य हो जाएगा तो आप इसका पूर्ण आनन्द उठाएँगे।

परमात्मा आपको धन्य करें।