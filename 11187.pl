29 maja 1976
Program Publiczny
Mumbai (Indie)

Mówiłam wam w Dadarze, że w Sahaja Yodze najpierw osiąga się stan samadhi. Po stanie Tadatmya [całkowitej tożsamości z Bogiem], można osiągnąć Samipya [bliskość Boga], a następnie Salokya [przebywanie w obecności Boga]. Jednak po osiągnięciu Tadatmya, ludzkie zainteresowania (interest) całkowicie się zmieniają. Gdy tylko człowiek osiągnie Tadatmya, dzięki temu doświadczeniu, nie chce już schodzić do stanów Salokya i Samipya. Oznacza to, że kiedy z waszych dłoni zaczynają płynąć wibracje, kiedy zaczynacie czuć Kundalini innych i potraficie ją podnosić, wasza uwaga (chitta) kieruje się ku obserwowaniu Kundalini innych i rozumieniu własnej. Chcecie być świadomi swoich czakr i rozumieć czakry innych.

Jeśli spojrzycie w niebo, czy to bezchmurne, czy zachmurzone, zobaczycie różne rodzaje Kundalini. Ponieważ teraz wasza uwaga skupiła się na Kundalini; cokolwiek chcecie wiedzieć o Kundalini, cokolwiek zobaczyć, jakąkolwiek bliskość osiągnąć – zostanie wam to dane.

(Usiądźcie, usiądźcie, usiądźcie! Ktoś, kto przychodzi późno, nie siada na środku. Dalej!)

Zainteresowanie (interest) Kundalini wzrasta. Wszystkie inne zainteresowania (interests) same zanikają. Można to porównać do sytuacji, gdy opuszczacie dzieciństwo i wchodzicie w dorosłość – wtedy pojawiają się nowe zainteresowania: praca, biznes, żona, dzieci. A gdy z tych zainteresowań wchodzicie w coś jeszcze głębszego, wasze pozostałe hobby odpadają. Dawne doświadczenia zanikają, a wasz wzrok kieruje się ku nowym. Albo spójrzcie na to tak: człowiek, którego nie interesuje muzyka, w jakiś sposób zaczyna się nią interesować, a konkretnie muzyką klasyczną. Od tego momentu żaden koncert muzyki nieklasycznej nie będzie mu już sprawiał przyjemności.

Podobnie powinno być z wami w Sahaja Yodze. A co do waszych pozostałych nawyków i zainteresowań – one rozwijały się w was stopniowo, były świadomie pielęgnowane. Dlatego tak mocno w was tkwią. Jednak Sahaja Yoga wywołała w was rewolucję. Weszliście w nową świadomość (awareness), jesteście w nowej Chetna [świadomości]. Czujecie wibracje (vibrations – fale Chaitanyi). Widzicie Kundalini innych. Wielu z was potrafi budzić Kundalini, a wielu – prowadzić ją przez Sahasrarę. Uzdrowiliście tysiące ludzi. Zyskaliście nową moc, która was ożywia. Ale w tym wszystkim jest jeden mankament: nie włożyliście w to żadnego wysiłku, stało się to błyskawicznie i bezwysiłkowo. Być może dlatego wielu ludzi, którzy otrzymują wibracje i wznoszą się wysoko w Sahaja Yodze, wciąż nie potrafi utrzymać swojej uwagi na Paramatmie, na Atmie, na Kundalini, i ich uwaga wciąż, raz po raz, ucieka w niewłaściwe miejsca.

Pytaliście Mnie: „Co należy robić po otrzymaniu Realizacji?”. Po otrzymaniu trzeba dawać. To absolutnie konieczne, żeby dawać. Inaczej otrzymanie tego daru nie ma sensu. A dając, trzeba pamiętać o jednej, małej rzeczy: to ciało, ten umysł (manas), ten intelekt (buddhi) – czyli cała osobowość, przez którą dajecie tę niezrównaną rzecz – sama musi być piękna. Wasze ciało musi być czyste. Nie powinno być w nim żadnych chorób. Jeśli macie jakąś chorobę – a z pewnością wielu Sahaja Yoginów je ma – to przed Sahaja Yogą pewnie bardzo się martwiliście i chcieliście, by wasze dolegliwości zostały wyleczone. Ale po wejściu do Sahaja Yogi uwaga nie skupia się już tak na chorobie.

„Ach, samo przejdzie; nieważne” – takie myślenie jest błędne. Jakikolwiek macie problem, nawet najmniejszy, możecie natychmiast położyć tam rękę i poprawić swój stan. Możecie utrzymywać swoją stronę fizyczną (physical side) w idealnej czystości. Nie wymaga to wielkiego wysiłku. Kąpiel, dbanie o czystość i utrzymywanie fizycznego zdrowia. Ale w tej kwestii powiedziałam wam o jednej rzeczy: tak jak mówi się, że rano każdy powinien iść do łazienki i umyć twarz, tak dla Sahaja Yoginów absolutnie konieczne jest moczenie stóp w wodzie przez 5 minut przed snem. Nieważne, kim jesteście. Nawet jeśli jesteście bardzo zaawansowani i myślicie, że was nic nie łapie – to nie ma znaczenia. Musicie moczyć stopy przez 5 minut. Żebyście nabrali tego nawyku, czasami sama siadam i moczę stopy, myśląc, że wtedy moi Sahaja Yogini też to zrobią. To bardzo dobry zwyczaj. Wszyscy Sahaja Yogini powinni przez pięć minut moczyć stopy. Przed zdjęciem zapalcie świeczkę, nałóżcie kumkum, trzymajcie obie dłonie w kierunku zdjęcia, a stopy w wodzie. Tak powinni wszyscy Sahaja Yogini siadać. Jeśli będziecie to robić, ponad połowa waszych problemów zostanie rozwiązana. Cokolwiek by się działo, 5 minut to nie jest wiele. Przed snem każdy powinien moczyć stopy. Dzięki temu ponad połowa waszych blokad zniknie.

Rano trzeba wcześnie wstawać. Nasza Sahaja Yoga to praca za dnia, nie w nocy. Dlatego trzeba wcześnie chodzić spać. Nie mówię, że o szóstej wieczorem, ale około dziesiątej wieczorem wszyscy powinni już spać. Po dziesiątej nie ma mowy o aktywności, rano trzeba wcześnie wstać. Rano, po wstaniu i kąpieli, trzeba medytować. Rano należy usiąść do medytacji. Tak jak w naszym kraju od wieków wstajemy rano i myjemy twarz, robimy to co roku, przez całe życie – tak samo Sahaja Yogini muszą wstawać rano i medytować. To kwestia wyrobienia sobie nawyku. Ale widziałam, że wielu ludziom bardzo trudno jest wstać o czwartej czy piątej. Jest ku temu powód. Dogłębnie studiowałam (study) ludzi. Zrozumiałam ich najdrobniejsze mechanizmy i studiowanie (study) ich sprawia mi wielką przyjemność. To, jak człowiek ucieka przed samym sobą i jak sam ze sobą dyskutuje (argument) – to jest warte zobaczenia. To, jak sam siebie ośmiesza, tłumacząc się (explanation) przed samym sobą. Czasem wygląda to tak: „Matko, po prostu nie możemy wstać rano”. „A o której poszedłeś spać?”. „O dwunastej. Ale postanowiłem, że wstanę o czwartej”. To niemożliwe! Ale jeśli jednego dnia pójdziesz spać wcześnie i wstaniesz wcześnie, to następnego dnia na pewno zaśniesz wcześniej. Nie będziesz w stanie czuwać. Rób tak przez dwa, trzy dni, a ciało się przyzwyczai. Wstawanie wcześnie rano sprawia, że człowiek ma większą zdolność percepcji (receptivity), a co więcej, o tej porze świat jest niezwykle piękny...

...To jest jak maszyna (machine), prawda? [w języku marathi: Tak to jest. Z ludźmi czasem tak bywa, nagle coś im strzela do głowy. Nie wiadomo dlaczego.]

A więc, z punktu widzenia ciała, powiedziałam wam, co robić, i że rano trzeba medytować. Ale jak medytować? Pomyślcie. Jak medytować rano? Najpierw z pokorą skłońcie się w swoim sercu. Pierwszą rzeczą jest pokora. Humble Down Yourself. Jeśli ktoś pomyśli: „Wiele osiągnąłem” albo „Jestem wielkim świętym, mędrcem, mahatmą”, to wiedzcie, że jest stracony. Wyleciał z Sahaja Yogi. Z najwyższą pokorą, skupiając uwagę na sercu, skłońcie się i z otwartymi dłońmi usiądźcie przed zdjęciem, prosząc o pozwolenie (permission). Wciąż trzeba prosić o przebaczenie. Więc i wtedy proście o wybaczenie: „Jeśli popełniliśmy jakiś błąd, wybacz nam i wprowadź nas dzisiaj w medytację”. Módlcie się w ten sposób: „Wybaczamy wszystkim, którzy nas skrzywdzili, a jeśli my kogoś skrzywdziliśmy, Ty nam wybacz”. Wprowadźcie do umysłu najczystsze uczucia i wejdźcie w medytację. Zamknijcie oczy i medytujcie przez chwilę. Ile minut medytujecie, nie ma znaczenia. Pytanie o to jest błędem. Możecie medytować 5 lub 10 minut. Medytujcie przez 5-10 minut z pełną koncentracją, w pokorze. Ale zanim zaczniecie, zrozumcie to. Zanim usiądziecie do medytacji, dajcie bandhan miejscu, na którym siedzicie. Dajcie bandhan sobie. Dajcie bandhan swojemu ciału. Siedem razy. Dajcie bandhan miejscu. Dajcie bandhan zdjęciu. To nie ma być czynność mechaniczna (mechanical way), bo niektórzy robią tak machinalnie i sprawa załatwiona. Nie o to chodzi. Róbcie to świadomie, z największą wiarą (shraddha), tak jakbyście siadali do pudży, z największą wiarą, w ciszy. Nie tak, jak podczas pudży, gdy ludzie mówią: „Podaj to, przynieś tamto”.

Następnie dajcie bandhan swojemu umysłowi (manas). Gdzie jest umysł? Nigdy mnie nie zapytaliście: „Matko, gdzie jest umysł?”. Umysł jest tutaj. Tu się zaczyna. Oznacza to, że musicie dać bardzo silny bandhan czakrom Vishuddhi i Agnya. Umysłowi też trzeba dać bandhan i myśleć: „Panie, pozwól nam pozostać w Twoim bandhanie. Niech nie dotknie nas żadne zło” – z największą pokorą. I w tym czasie myślcie: „Jestem świadkiem, jestem oddzielony od wszystkiego, jestem czysty. Jestem tym nietknięty”. Oddzielcie się od wszystkiego i usiądźcie. Próbujcie tego codziennie. Stanie się to dla was nawykiem. Medytujcie rano z największą wiarą (shraddha). Czy 10 minut, czy pół godziny – to nie ma znaczenia. Podczas medytacji nie ruszajcie rękami. Patrząc na zdjęcie, powoli zamknijcie oczy i nie poruszajcie rękami ani nogami. Jeśli w tym czasie jakaś czakra jest zablokowana, sama obserwacja tej czakry ją naprawi. Ponieważ, jak mówiłam, rano siła wibracji jest większa.

A gdy wasze czakry są już oczyszczone, rozważajcie swoją Zasadę Ducha (Atma-Tattva) lub siebie samych. Skierujcie uwagę na Ducha (Atma). Gdzie jest Duch? Tego też mnie nikt nigdy nie zapytał: „Matko, gdzie jest Duch?”. Duch jest w naszym sercu. Ale jego siedziba (seat) jest tutaj, nad Sahasrarą. Dlatego powiedziałam, żebyście z pokorą skłonili się w sercu, a uwagę (chitta) przenieśli na Sahasrarę i poddali się Duchowi. Poddajcie się Duchowi poprzez myśl. Jaka jest esencja (essence) Zasad Ducha? Atma-Tattva to czystość. Można powiedzieć, całkowita, nieskalana czystość. Skierujcie na nią wzrok. Jest całkowicie nieprzywiązana. Nie jest z niczym związana. Wszystko, co jest do was przywiązane, oddala was od Ducha. Rozważajcie Zasadę Ducha. A ta Zasada Ducha to Miłość. Rozmyślajcie o tym wiele razy. To wielka myśl. Atma-Tattva jest Miłością. Na świecie powstało wiele religii, ale żadna nie potrafiła zdefiniować miłości. Dlatego powstało wiele jej wypaczonych wersji. Miłości nie da się zdefiniować. Ale Miłość to ta sama siła, która płynie z waszych rąk, ta sama świadomość (Chetna), którą ludzie znają pod tą nazwą. Ale nie wiedzą, że to jest Miłość. Myślą, że świadomość to siła jak elektryczność napędzająca wiatrak. Nie! Atma-Tattva jest Miłością. Wypowiadając słowo „miłość”, zrywacie wiele więzów. Wszystko, co fałszywe i nieprawdziwe, jest przeciwieństwem miłości. Nawet jeśli kogoś zbesztacie, mówiąc mu prawdę, okazujecie mu miłość. Wy sami jesteście miłością. Dlatego, rozmyślając o Zasadzie Miłości (Prem-Tattva), możecie zanurzyć się w Zasadzie Ducha (Atma-Tattva).

W medytacji nie należy skupiać się na żadnej konkretnej myśli. Ale możecie powiedzieć: „Jestem tą Zasadą Miłości, jestem tą Zasadą Ducha, jestem tą mocą Boga”. Możecie to mówić. Mówiąc tak 2-3 razy, poczujecie błogosławieństwo, ponieważ mówicie prawdę. Wibracje zaczną płynąć z was z wielką siłą.

A co należy robić w codziennym życiu? W codziennym życiu musicie wiedzieć, że siła w was to Zasada Miłości (Prem-Tattva). Czy cokolwiek robicie, robicie to z miłości? Czy tylko na pokaz, żeby udowodnić, jakimi jesteście wspaniałymi Sahaja Yoginami? Jeśli zwrócę komuś uwagę lub zganię go, widzę, że następnego dnia przychodzi i obgaduje mnie z innymi Sahaja Yoginami. A potem pyta: „Dlaczego straciłem wibracje?”. Jeśli popełniacie takie głupstwa, lepiej nie przychodźcie do Sahaja Yogi. W Sahaja Yodze może pozostać tylko ten, kto chce coś otrzymać. On nie ma prawa niczego Mi dawać. On ma tylko brać ode Mnie. Gdy jego moc wzrośnie i będzie chciał dawać, to będzie wspaniałe. Ale możecie dawać tylko wtedy, gdy potraficie brać. Dlatego najpierw nauczcie się brać. „Jakie są we mnie wady?”. W codziennym życiu obserwujcie: „Co daję innym? Czy daję miłość? Czy sam jestem ucieleśnieniem miłości? Walczymy ze wszystkimi. Kłócimy się ze wszystkimi. Sprawiamy wszystkim kłopoty, a myślimy, że jesteśmy Sahaja Yoginami”. Nie można żyć w takim zakłamaniu. Trzeba patrzeć na siebie jak w lustro. Cały czas się obserwujcie. Załóżmy, że mam coś na czole. Powiecie mi: „Mataji, masz coś na czole, zetrzyj to”. W ten sam sposób patrzcie na siebie: „O, tutaj coś mam, zetrę to”.

Wasze codzienne życie powinno być świetliste. Wasza twarz powinna promienieć. Wasze zachowanie powinno być piękne. Powinniście być przepełnieni miłością. Jeśli jesteście pozbawieni miłości, jakby pozbawieni soku, nie jesteście Sahaja Yoginami. Musicie to wiedzieć. Staliście się Sahaja Yoginami na siłę, a ja was ciągnę, dlatego tu siedzicie. Jeśli nie, to wybaczcie mi, ale nie przychodźcie do Sahaja Yogi. Tacy ludzie i tak sami odejdą po kilku dniach. Ci, w których nie ma miłości, którzy myślą: „Jestem wspaniały, jestem niesamowity”, są całkowicie bezużyteczni dla Sahaja Yogi. Tacy ludzie powinni iść do innych guru, żeby tam zbierać cięgi. Tutaj, w Sahaja Yodze, przychodzicie, by stać się instrumentem Boga. Musi być w was najwyższa pokora, absolutna pokora. Musicie porzucić dumę. Ludzie mówią, że trzeba przyjąć sannyas [wyrzeczenie]. Ja mówię: najpierw wyrzeknijcie się dumy. Wyrzeknijcie się gniewu. Nie wyrzekajcie się ubrań. Zrzucenie ubrań to nie jest sannyas. Sannyas oznacza wyrzeczenie się gniewu, pożądania, przywiązania, dumy, chciwości i zazdrości – tych sześciu wrogów (shadripu). To jest sannyas.

Nie mówimy o powierzchownym wyrzeczeniu. W codziennym życiu traktujcie wszystkich ze spokojem i miłością. Rozmawiajcie o Sahaja Yodze ze swoimi dziećmi, z rodziną. Rozmyślajcie o Sahaja Yodze. Zmieńcie przyjaciół. Zmieńcie towarzystwo. To [Sahaja Yogini] są wasi krewni. To są wasi bliscy, rozmawiajcie z nimi. Oni wam powiedzą, że weszliśmy do nowego świata i mamy nowe wibracje. Kiedy podróżujecie, gdzieś wyjeżdżacie, opowiadali mi ci, którzy przyjechali z Rahuri: „Tak jak ludzie zabierają ze sobą bagaż, my zabieramy trochę tirthy (wodę z moich stóp nazywają tirtha), kumkum i inne nawibrowane rzeczy”. Jeśli po drodze zobaczą chorego, dają mu tirthę. Jeśli ktoś rozmawia o religii, pokazują mu zdjęcie: „Zobacz, to jest Mataji”. I jeśli chcecie, możecie dać mu Realizację. Gdziekolwiek kogoś spotkacie, miejcie to przy sobie: „Dobrze, nałożę ci teraz kumkum, zobacz, jak się poczujesz. To nasza Mataji”. Cały czas myślcie, jak możecie przepełnić swoje życie Sahaja Yogą. Wtedy zobaczycie, że możecie zejść bardzo głęboko. Ale są ludzie, którzy przychodzą do Sahaja Yogi jak do świątyni – wchodzą i wychodzą. To zawsze przyniesie negatywne skutki. Są tu ludzie, którzy od momentu otrzymania Realizacji nigdy nie zachorowali. Byli chorzy, a teraz nie chorują. Ani razu nie byli u lekarza. Nigdy nie mieli żadnych problemów. Nie wzięli ani jednej tabletki, odkąd są w Sahaja Yodze. Są wśród nich też starsi ludzie. Ci, którzy ciągle chodzili po lekarzach i szpitalach, teraz już tam nie chodzą. Jest tu wiele takich przykładów. Co więcej, pomogli też innym. A to dlatego, że robili wszystko, co jest konieczne dla zdrowia Sahaja Yogina, i dzięki temu są zdrowi. Spotykajcie się ze sobą. Wszyscy jesteście lekarzami (doctors) i pacjentami (patients). A lekarze nie biorą od siebie opłat (fees), tak samo i wy nie bierzecie. Leczycie się nawzajem, pytajcie się, i nie ma się o co obrażać. Jeśli ktoś powie: „Twoja Sahasrara jest zablokowana”, to wielki wstyd. Blokada na Sahasrarze to powód do wstydu. To oznacza, że coś jest we mnie przeciwko Matce. Trzeba wtedy powiedzieć: „Bracie, szybko mi to napraw. Nie wiem, z kim siedziałem”. Nigdy nie należy przebywać z kimś, kto źle mówi o Sahaja Yodze, Sahasrara natychmiast się zablokuje. Jeśli taka osoba coś mówi, zatkajcie uszy i powiedzcie: „Bracie, usiądź z daleka. Nie mamy o czym rozmawiać. Po prostu nie rozmawiaj z nami. Nie chcemy sobie szkodzić. Kim jesteś, żeby z nami rozmawiać? Spotkaliśmy się tu dzięki Mataji, więc bądź cicho”. Każdemu, kto tak mówi, powiedzcie: „Dość! Twoja Sahasrara się zablokuje, potem kolejne czakry i gotowe”. Po kilku dniach przyjdą: „Mataji, mam raka (cancer)”. Jedna czy dwie osoby miały raka... Teraz są już zdrowe. Ale dlaczego?

A rak (cancer) to choroba czysto związana z Sahasrarą. Gwarantuję. Jeśli chcecie uniknąć raka, utrzymujcie Sahasrarę w czystości. Jeśli zaczniecie blokować Sahasrarę, to jest początek raka. Mówię wam. Zawsze utrzymujcie Sahasrarę w czystości, bo może nie dziś, nie jutro, ale za osiem lat dowiecie się, że macie raka. Dlaczego więc nie dbać o zdrowie już teraz? I nie tylko to, pracujcie dla Sahaja Yogi, dzięki której jesteśmy w Królestwie Bożym, a kiedy jutro świat będzie wybierał tych, którzy należą do Boga, wy będziecie pośród najlepszych. Dlaczego nie robić czegoś pożytecznego, zamiast marnować czas na bezsensowne rzeczy – chodzenie w gości, jedzenie u krewnych, obgadywanie innych? Porzućcie to, naprawcie swoją ścieżkę i stwórzcie życie, z którego świat będzie dumny. Każdy powinien o tym pomyśleć. Ktoś może pomyśleć: „Ile mi jeszcze życia zostało? Co ja mogę teraz zrobić?”. To nie tak. Wy wcale nie umrzecie. Umieracie i znów się rodzie. Znów umrzecie i znów się rodzicie. Ten cykl trwa. Dlaczego więc nie zakończyć tego wszystkiego w ciągu roku? Jeśli chcecie, możecie to zrobić w tydzień. Wystarczy raz podjąć decyzję. W jednej chwili wszystko może się skończyć. Trzeba zrobić ze swoim życiem coś wyjątkowego. Samo podjęcie tej decyzji może przynieść ogromne korzyści z Sahaja Yogi, wiecie o tym.

Potrzebne jest poddanie (sharanagati). Niekoniecznie musicie przychodzić do moich stóp. Poddanie musi być w sercu. Wielu ludzi przychodzi do moich stóp, ale nie ma w nich poddania. Musi być poddanie. Jeśli jesteście poddani wewnętrznie, całkowicie poddani, wasza Kundalini będzie stabilnie osadzona na Zasadzie Ducha. Jak płomień lampy, który nie migocze. Bądźcie poddani. W poddaniu jest radość. W nim jest szczęście. W nim jest Bóg. Sahaja Yoga to coś niezrównanego, wyjątkowego, unikalnego (unique). Zrozumcie to i bądźcie w tym pogrążeni. Im bardziej będziecie się z tym utożsamiać, tym jaśniej będzie świecić wasza Zasada Ducha. Nic nie jest ważne, poza tym, żebyście sami stali się światłem. A ci, którym w głowie tylko bezsensowne rzeczy, lepiej niech to zostawią, to nie jest dla nich.

Teraz powiem ostatnią rzecz, którą musicie dobrze zrozumieć i świadomie stosować. W nas samych są złe skłonności. W nas samych jest wiele mrocznych tendencji, które nazywamy negatywnością (negativity). One nabierają siły. Poddanie się im to uczynienie z siebie diabła. Jeśli chcecie, możecie stać się diabłem, a jeśli chcecie, możecie stać się Bogiem. Jeśli chcecie stać się diabłem, to inna sprawa. Dla takich nie jestem Guru. Jeśli chcecie stać się Bogiem, to jestem waszym Guru. Ale trzeba chronić się przed diabłem. Po pierwsze, w noc nowiu (amavasya) i w noc pełni (purnima), wasza lewa (left) i prawa (right) strona są narażone na niebezpieczeństwa (dangers). Szczególnie w te dwie noce, nowiu i pełni, trzeba iść spać bardzo wcześnie. Po odśpiewaniu bhadżanów, medytacji, z uwagą na Sahasrarze i z bandhanem, idźcie spać. Gdy uwaga jest na Sahasrarze, wchodzicie w stan nieświadomy. Tam, dając sobie bandhan, jesteście bezpieczni. Szczególnie w te dwie noce. A w noc nowiu, zwłaszcza w ten dzień, musicie medytować do Pana Shivy. Medytując do Niego, powierzając się Mu, idźcie spać, skupieni na Zasadzie Ducha. A w dzień pełni, musicie medytować do Shri Ramachandry. Powierzcie Mu swój los. A co oznacza Ramachandra? Oznacza kreatywność (creativity). Całkowicie poddajcie swoje siły twórcze (creative powers) i trwajcie w tym stanie. W te dwa dni musicie szczególnie się chronić. Natomiast siódmego (saptami) i dziewiątego (navami) dnia cyklu księżycowego spływa na was moje szczególne błogosławieństwo. Pamiętajcie o tym. W saptami i navami zorganizujcie coś, co pozwoli wam w pełni medytować.

(przerwa około 2 minut, wznowienie o 32:10)

Zbiorową medytację odprawiajcie tylko w miejscu, gdzie stanęła moja stopa, które zostało oczyszczone. Nie organizujcie zbiorowej medytacji w swoich domach, nawet z krewnymi. Zbiorowa medytacja ma odbywać się tam, gdzie powiedziałam. Nie należy też długo dyskutować o Sahaja Yodze w miejscu, gdzie nie stanęła moja stopa. Ponieważ tam zaczną przez was mówić duchy (bhuty), zaczną się kłótnie, bo wciąż nie jesteście wolni od ich wpływu. Nie wiadomo, skąd przychodzi duch i robi swoje. Tak trzeba się chronić. I kiedykolwiek wychodzicie z domu, gdziekolwiek, zawsze miejcie pełny bandhan. Zawsze bądźcie w bandhanie. Jeśli zobaczycie, że ktoś ma zablokowaną czakrę Agnya, dajcie mu bandhan samą uwagą. Z człowiekiem, który ma zablokowaną Agnyę, nigdy nie należy dyskutować (argument). To głupota. Czy można dyskutować (argument) z duchem? Z nikim, kto ma zablokowaną Agnyę, nigdy nie dyskutujcie. Absolutnie. Mówcie: „Dobrze, dobrze, dobrze. Masz rację. No już”. Bo z wariatem tak się rozmawia, prawda? „Tak, bracie, masz rację. Wszystko z tobą w porządku”. Nie dyskutujcie z kimś, kto ma zablokowaną Agnyę, to po pierwsze. Z kimś, kto ma zablokowane Vishuddhi, też nie należy dyskutować. A do kogoś, kto ma zablokowaną Sahasrarę, nawet nie podchodźcie. Nie miejcie z nim nic wspólnego. Powiedzcie mu: „Bracie, najpierw napraw swoją Sahasrarę”. Nie ma nic złego w powiedzeniu mu, że ma zablokowaną Sahasrarę. Sahasrara musi być czysta. Jeśli czujecie, że czyjaś Sahasrara jest zablokowana, idźcie i powiedzcie: „Bracia, oczyśćcie mi jakoś Sahasrarę”. Jeśli ktoś z zablokowaną Sahasrarą rozmawia z wami, powiedzcie: „Jesteś swoim własnym wrogiem”. Nie rozmawiajcie z takim człowiekiem, dopóki jego Sahasrara jest zablokowana.

Teraz sprawa czakry serca. Człowiekowi, który ma zablokowaną czakrę serca, trzeba pomóc. Na ile to możliwe, dawajcie bandhan na jego serce. Połóżcie rękę na swoim sercu. Zaprowadźcie go przed zdjęcie Matki. O czakrę serca trzeba dbać, bo czasem problem na niej może wynikać z cierpienia innej osoby. Z czakrą serca trzeba pomagać. Ale wielu ludzi nie ma serca. To bardzo oschłe osobowości (dry personalities), i dla takich oschłych (dry) ludzi nic nie możecie zrobić. Nawet jeśli chcecie im pomóc, nie jesteście w stanie. Trzeba ich zostawić. Ale jeśli przyjdą do was i o coś poproszą, najpierw powiedzcie im, żeby porzucili Hatha Yogę. Powiedzcie, żeby porzucili te wszystkie rzeczy i nauczyli się kochać. Najpierw niech pokochają psy i koty, jeśli nie potrafią kochać ludzi. Potem niech pokochają ludzi. Sami też kochajcie wszystkich. Kochajcie dzieci. Nie krzywdźcie dzieci. Nikogo nie krzywdźcie. Nikogo nie traktujcie źle. Dzieci nigdy nie wolno bić. Żaden Sahaja Yogin nie może uderzyć swojego dziecka. Nie podnoście ręki, nikogo nie bijcie. Na nikogo się nie gniewajcie. Sahaja Yogin nie powinien się gniewać. Powinien mądrze rozwiązywać każdą sytuację, tak by gniew nie był widoczny. Żadnego gniewu. Módlcie się o to, jak powinno wyglądać codzienne życie Sahaja Yogina, a odpowiedź przyjdzie z wewnątrz. Mówiłam wam o tym na wiele sposobów. Podobnie nasza organizacja „Anant Jeevan” [Wieczne Życie] – spotykamy się w osiem, dziesięć osób i zastanawiamy się, co robić. Wszyscy wnoście swój wkład (contribute) i pomagajcie. Ci, którzy jeszcze nie podali nam swoich nazwisk, których nie ma na liście, niech prześlą swoje adresy do pana Pradhana. Zamierzamy wydawać kwartalnik (quarterly), w którym będą drukowane moje listy, wiadomości i wykłady (lectures). Oprócz tego, jeśli napiszecie o swoich doświadczeniach, one też będą publikowane. Za każdym razem będziemy drukować trochę doświadczeń z całych Indii (all India). Zapisujcie swoje doświadczenia. Jeśli napiszecie dobry artykuł o Sahaja Yodze, on też zostanie opublikowany. Wydajemy więc kwartalnik, w którym część będzie po angielsku, część po marathi, część po hindi, a część po gudżarati. Zobaczymy, czy uda nam się zacząć we wszystkich językach jednocześnie, czy stopniowo. W Sahaja Yodze wszystko dzieje się powoli. Wspierajcie to. Płaćcie, co trzeba. Korzystajcie z tego. Zadawajcie tam pytania, a ja odpowiem na nie zbiorczo. Zaczynamy od kwartalnika. Potem będzie miesięcznik (monthly), potem tygodnik (weekly), a może nawet dziennik (daily). Na razie robimy kwartalnik. A jeśli macie jakieś pytania czy problemy, wyślijcie list do pana Pradhana. Nie piszcie do mnie zbyt wielu listów, bo mam bardzo mało czasu (time). A potem zaczyna się: „Matka do niego napisała, a do mnie nie”. [w marathi: Mi napisała, a jemu nie]. Sahaja Yoga nie jest dla ludzi, którzy gadają takie głupoty. Musicie wiedzieć, że Matka kocha wszystkich jednakowo. Jeśli nie pisze, to z jakiegoś powodu. Czasem napisze, czasem nie. Czasem nie piszę do tych, o których wiem, że na pewno się nie obrażą. A tymi, którzy się obrażają, już nie będę się przejmować. Przejmowałam się nimi wystarczająco, a skutek był taki, że źli pozostali źli, nie poprawili się, a my tylko na tym traciliśmy. O kimkolwiek myślałam: „Będę dla niego miła, może jutro się poprawi, pojutrze...”. Nie! Pozostawali źli. W ogóle się nie zmieniali (transformation). A my cierpieliśmy. Dlatego postanowiłam, że w Kali Judze żaden człowiek nie zostanie zniszczony. Nie będę nikogo dręczyć. Ma pełną wolność (full freedom). Jeśli chce, może iść do piekła (hell), a jeśli chce, może iść do Boga. Dałam wam pełną wolność. Jeśli chcecie iść do piekła, powiem: „Dobrze, bracie! Jeszcze dwa kroki! Szybciej, pozbędę się ciebie”. To też mogę załatwić. Jeśli chcecie iść do piekła, jest taka możliwość. A jeśli chcecie stanąć u stóp Boga, to też jest możliwe. Dlatego wszystkim, którzy mnie dręczą, męczą i sprawiają mi kłopot, mówię, że traktowałam (deal) wszystkich z wielką cierpliwością (patiently). Ale teraz, jeśli ktoś będzie mnie dręczył, powiem mu jasno: „Nie mamy już ze sobą nic wspólnego, odejdź stąd”. Tacy ludzie, odchodząc, zawsze jeszcze kopną parę razy, każdy pokazuje swój charakter. Ale wy musicie myśleć o swoim dobru. Jeśli oni jadą do piekła, nie musicie wsiadać do ich pociągu. Spotkaliście ich w Sahaja Yodze, zostawcie ich.

Dbajcie o siebie. Nie ma potrzeby z nikim dyskutować. Kto jaki jest, taki pozostanie. Tacy ludzie bardzo trudno się zmieniają. Ponieważ są źli. Dobre dusze popełniają błędy, ale bardzo szybko się zmieniają. Złe dusze – ich zmiana jest prawie niemożliwa. Zrozumiałam to. Bardzo się starałam. Wiele robiłam, ale kto jaki jest, taki jest. Nie można go zmienić. Nigdy nie zmądrzeje. Dlatego nie ma potrzeby z takimi ludźmi się spierać. I dlatego proszę was, żebyście nie utrzymywali z takimi ludźmi żadnych kontaktów. Stopniowo sami odpadną, bo są tu tylko po to, by zniszczyć wasze osiągnięcia. Strzeżcie się ich, chrońcie się przed nimi. Otrzymaliście wibracje w Sahaja Yodze.

Był pewien pan, który oferował nam dom. Poszłam do niego. Dałam mu Realizację. A potem przyszedł do niego ktoś inny i powiedział, że w grupie Mataji są sami bandyci i tak dalej. Dałam mu Realizację, czuł wibracje, powinien w to wierzyć. A on powiedział: „Mataji, nie mogę dać wam domu, bo on mi tak powiedział”. Powiedziałam: „Dobrze. Daj dom jemu”. Biedak, kupowaliśmy ten dom, a teraz nikt go nie chce. Stracił na tym. Codziennie dzwoni: „Mataji, kupcie dom! Popełniłem błąd”. Powiedziałam: „Bracie, sprzedaj go temu, kto cię tak pouczył”. Koniec. Pełna wolność. A teraz płacze, że Matka się na niego gniewa. Ja się nie gniewam. Powiedziałam: „Sprzedaj dom temu, kto ci nagadał tych rzeczy”.

Dlatego ci, którzy uważają się za bardzo mądrych, jeśli chcą iść do piekła, niech kupią bilet i jadą. Ja też mogę wam dać bilet do piekła. Wszystko jest w mojej gestii. Kto chce iść do piekła, niech weźmie ode mnie bilet. Jestem gotowa go dać. A kto chce wejść do Królestwa Bożego, temu też mogę dać bilet. Kasjer może wystawić bilet w dowolne miejsce! Ale kasjer z pewnością powie: „Słuchaj, jeśli pojedziesz w tamtą stronę, nastąpi wykolejenie (derailment), a gdy tylko tam dotrzesz, twój zegarek się zepsuje. Wtedy ‘There is no return from there’ – stamtąd nie ma powrotu. Biletu powrotnego (return ticket) nie ma”. (Shri Mataji się śmieje). Dlatego mówiłam, że nie muszę wam wiele opowiadać o piekle. Sami dobrze wiecie, co to jest. Dlatego powiedziałam wam, żebyście utrzymywali swój instrument w czystości i patrzyli w górę. Wzrok nie w dół, a w górę, to będziecie się wznosić. Nie patrzcie w dół, trzeba się wspinać. Trzeba iść w górę.

I na każdym kroku, w każdym miejscu jestem z wami. Wszędzie. Gdziekolwiek jesteście, gdziekolwiek mieszkacie, jestem z wami. „Ciałem, umysłem i słowem, całkowicie”. To moja obietnica (promise). Ale z tym, kto chce iść do piekła, też jestem, ciągnąc go w dół. To też prawda. Dlatego strzeżcie się i wybierajcie drogę w górę, nie w dół.

Teraz jadę do Londynu. Kiedy wrócę, chcę zobaczyć, że każdy z was dał Realizację co najmniej dziesięciu osobom. Wielu z was to potrafi. Zapraszajcie innych, rozmawiajcie z nimi otwarcie, nie wstydźcie się. Mówcie o Sahaja Yodze, jak jest prawdziwa. Jaka to prawdziwa religia. Jak jest autentyczna. Zbierajcie ludzi. Gdziekolwiek ich spotkacie, rozmawiajcie z nimi. Wszyscy weźcie zdjęcia i niech każdy zaniesie dziesięć zdjęć do dziesięciu domów. To też dobry sposób, żeby każdy wniósł wkład (contribute), kupił dziesięć zdjęć i zaniósł je do dziesięciu domów. Do takich domów, gdzie będzie szacunek dla zdjęcia, gdzie będzie można odprawiać pudżę, gdzie ludzie będą mogli przyjąć Sahaja Yogę. Tylko w ten sposób Sahaja Yoga może się rozprzestrzeniać. Nie chcemy robić wielkiej reklamy (publicity), bo kiedy ją robię, przyczepiają się do nas źli ludzie, a dobrzy nie przychodzą. Dlatego lepiej w ten sposób służyć Sahaja Yodze i dzięki temu wzbogacać się duchowo.

Niech Bóg was wszystkich błogosławi. Moje pełne błogosławieństwo jest z wami. Moje serce, umysł i ciało są zawsze zaangażowane w służbę wam. Nie jestem od was oddalona nawet na chwilę. Kiedykolwiek o mnie pomyślicie, zamykając oczy, w tej samej chwili przybywam z pełną mocą – „z konchą, dyskiem, maczugą i lotosem, na Garudzie”. Nie spóźnię się ani o chwilę. Ale musicie być moi, to konieczne. Jeśli jesteście moi, nie zajmie mi to ani chwili, by do was przybyć. Niech Bóg da wam wszystkim szczęście i mądrość. Żyjcie w prawości, żyjcie w prawości.