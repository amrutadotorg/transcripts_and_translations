14 maja 1982
Program Publiczny
Brighton Pavilion, Brighton (Anglia)

Proponuję, żeby dzisiaj najpierw, pozwolić im zadać pytania. Zostanę tu.... Jeśli macie jakieś pytania, zadajcie mi je najpierw. Żeby wasz umysł odpoczął. Chętnie postoję..., wtedy lepiej wszystkich widzę. Czy mam stać tutaj czy na podłodze?

Najlepiej byłoby zadawać pytania na początku wykładu bo wczoraj, gdy część związaną z pytaniami zaczęliśmy później, ludzie troszkę się pogubili. Lepiej jest zadać teraz pytania, jakie macie, bo przecież wszyscy jesteście poszukiwaczami. Jesteście poszukiwaczami i poszukiwaliście, więc najlepiej pytajcie teraz, wtedy będę mogła na nie odpowiedzieć w trakcie Mojego wykładu. Żadnych pytań? To oznacza, że sahaja yogini potrafią dobrze wyjaśnić Sahaja Yogę, jestem z nich bardzo dumna.

Kiedy pojechałam do Australii pewien dziennikarz zapytał mnie: "Matko, czy wszyscy twoi uczniowie to naukowcy?" "Nie, to bardzo zwyczajni ludzie. Oni muszą być bardzo zwyczajnymi i normalnymi ludźmi" - odpowiedziałam. Ale oni odpowiedzieli: "Ich sposób pojmowania, to zaskakujące, wydaje nam się, że oni wszyscy są naukowcami". Odpowiedziałam: "Cała nauka jest w każdym z nas". Cała wiedza jest w każdym z nas. Jeśli tylko otrzymasz światło, będziesz w stanie zobaczyć, że cała ta wiedza jest w tobie. Nie musisz nigdzie iść, żeby ją otrzymać. Ona w całości jest w środku, wszystko jest tam wbudowane. Jest wbudowane w ciebie tak pięknie po to, byś stał się Duchem, tak, że Ja nie muszę zbyt wiele robić. To po prostu wypracowuje się samo. Jedyną rzeczą, jaką trzeba wiedzieć, jest to, czego powinniśmy oczekiwać; bycie Duchem powinno być tym, czego oczekujemy. To musi być zrozumiane również w sposób logiczny. Powinno być logiczną konkluzją. Nie dlatego że Ja tak mówię, albo dlatego że staliście się członkiem jakieś grupy albo, że wpłaciliście gdzieś pieniądze. Nie tędy droga.

Rzeczywistość jest tym, czym jest. I logicznie rozumując, to powinno być rzeczywistością. Wczoraj opowiadałam wam o lewej stronie, o przeszłości, o podświadomości, o zbiorowej podświadomości i problemach z podświadomością, o uwarunkowaniach wywodzących się od rzeczy materialnych i materii. Materia zawsze stara się zdominować Ducha. I ta materia dominuje nas, ponieważ pochodzimy pierwotnie od materii. Ale jak Duch wyłania się z niej? Co się dzieje, że stajemy się Duchem? Ludzie mówili o Samorealizacji. Tak wielu mówiło o powtórnym narodzeniu. Wszyscy uważali, że trzeba narodzić się na nowo. Jest wielu ludzi, którzy wciąż z pełnym przekonaniem powtarzają: "Jestem powtórnie narodzony". Na świecie są najprzeróżniejsi ludzie, którzy wiedzą, że coś musi się wydarzyć, że jakiś przełom będzie miał miejsce i wiedzą, że czegoś musimy poszukiwać. Wyobraźcie sobie, że w czasach Chrystusa nie było tak wielu ludzi, którzy poszukiwali, również nikt nie mógł za bardzo rozmawiać z uczniami. Oni byli zwykłymi rybakami, bardzo prostymi ludźmi.

Ale dzisiaj nadszedł czas, kiedy na całym świecie znajdziecie tak wielu poszukiwaczy. Szukających czego? Czego szukacie? Szukacie swojego Ducha. To jest również mało precyzyjne stwierdzenie, że szukacie swojego Ducha. A więc, czym ma być ten Duch? I dlaczego powinniśmy szukać tego Ducha? W naszym rozwoju ewolucyjnym staliśmy się ludźmi, nasza świadomość jest świadomością ludzką i musimy wiedzieć, że ta świadomość nie jest ostatecznym stadium. Jeśli by tak było, to nie poszukiwalibyśmy. To nie jest koniec. Musimy dotrzeć do punktu, gdzie wydarzy się coś więcej. Więc, jak podejść do tego tematu w logiczny sposób? W ciągu naszej ewolucji, co się z nami stało? Byliśmy zwierzętami, z których przekształciliśmy się w istoty ludzkie. Ale co jest takiego specjalnego w człowieku, co odróżnia nas od zwierząt? W świadomości człowieka istnieje nowy wymiar.

Na przykład, jeśli będziemy prowadzić konia brudną uliczką, on nie poczuje brudu czy nieczystości, nie poczuje także piękna, kolorów, niczego. Dla niego nie ma różnicy. Natomiast kiedy człowiekowi pokażemy brudną uliczkę czy dom, natychmiast zrozumie, że mu się to nie podoba. Tak więc to, co się w nas wykształciło, jest niczym innym jak nowym wymiarem świadomości odróżniającym nas od zwierząt lub mówiąc w bardziej naukowy sposób, w naszym centralnym systemie nerwowym rozwinęła się nowa świadomość. Cokolwiek znajduje się w naszym centralnym systemie nerwowym, jesteśmy mistrzami tego. Przypuśćmy, że czuję, że coś jest gorące - wszyscy będą czuć to samo. Jeśli zapytam o kolor któregoś z ptaków, wszyscy podadzą ten sam kolor.

Tak więc, czymkolwiek jest ludzka świadomość - mówię świadomość, nie żadne mity czy halucynacje, ale rzeczywistość - gdy dotyczy tych samych organów, zmysłów jest ona taka sama. Gdy ktoś czuje gorąco, nie powie, że czuje zimno, ani nikt inny nie przyjdzie i nie powie, że to jest zimne. Wszyscy zgodnie stwierdzą, że jest gorące. Tak więc w naszej świadomości jest jedna prawda, nie może być dwóch prawd. Wszystko, co ma się stać teraz w naszej ewolucji, musi być w naszej świadomości. Tak jak ryba, gdy staje się żółwiem. Jeśli ryba przeistacza się w żółwia, co się z nią dzieje? Mając świadomość żółwia zaczęła czuć Matkę Ziemię. Straciła coś, co miała jako ryba i zaczęła czuć coś nowego. W ten sam sposób, jeśli w naszym procesie ewolucyjnym coś ma się wydarzyć, musimy być bardziej świadomi, bardziej dynamiczni. By to osiągnąć, możemy sobie pomóc czytając pisma tak wielu ludzi. Na przykład Jung był jednym z tych, którzy opisywali te rzeczy. Jung mówił o tym, że kiedy nastąpi przełom, ludzie staną się, staną się, kolektywnie świadomi - staną się. Nie mówił o tym, że wszyscy zaczną robić to samo lub zaczną zachowywać się w ten sam sposób. Nie. On mówił, że wy staniecie się i że będziecie tego świadomi, a nie nieświadomi.

Tak więc, kiedy szukasz Ducha, kiedy On cię oświeca, w swojej świadomości zaczynasz wiedzieć więcej, niż wiedziałeś dotychczas. Na przykład, normalnie możemy odczuwać ciepło lub zimno, ale z tą nową świadomością będziemy w stanie czuć coś innego. On powiedział bardzo jasno, że musicie stać się kolektywnie świadomi. Więc stawanie się, a nie coś innego, jest istotą naszej ewolucji, my stajemy się czymś. W sanskrycie ktoś, kto jest zrealizowaną duszą - dla Hindusów to bardzo powszechna wiedza, to nic trudnego do zrozumienia - jest nazywany "dwijaha", czyli narodzony powtórnie. Również ptak jest nazywany "dwijaha", bo najpierw przychodzi na świat jako jajko, później rośnie, dojrzewa, aż w końcu nagle staje się ptakiem. To jest analogiczne do Realizacji. Wiecie również, że na Święta Wielkanocne dzielimy się jajkiem. To jest symbolem tego, że jesteśmy jajkami, a musimy przeistoczyć się w ptaki.

Teraz, na tym poziomie rozwoju, kiedy jesteśmy ludźmi, jesteśmy ograniczeni jak jajko i musimy dorosnąć do punktu, w którym staniemy się ptakiem. Wszystkie inne rzeczy, o których ludzie mówią, nie są Realizacją. Na przykład mogę powiedzieć: "W porządku, jeśli mocno cię zahipnotyzuję, to mogę dać ci butelkę, którą zaczniesz ssać dokładnie tak jak małe dziecko". Nawet wiedząc, że robisz coś śmiesznego, robisz to. Będziesz do tego zmuszony, dlatego, że jesteś zahipnotyzowany. Każdy rodzaj czynności tego typu nie jest Realizacją, ponieważ cokolwiek sprawiło, że jesteś istotą ludzką, nie wymagało żadnej aktywności z twojej strony. Nie obcinaliśmy swoich ogonów, gdy z małp przeistaczaliśmy się w istoty ludzkie. To się stało spontanicznie, tak jak kwiat, kiedy staje się owocem. To jest żywy proces. Nie rozumiemy, że cokolwiek powinno w nas zajść, jest żywym procesem, a nie martwym. Wszystko to, co my możemy robić, jest martwe.

Na przykład możemy stać na głowie, możemy skakać, możemy biegać, możemy robić różnego rodzaju rzeczy, ale nigdy nie będzie to żywy proces. Żywy proces następuje wtedy, kiedy czymś się stajemy i o to właśnie powinni prosić wszyscy prawdziwi poszukiwacze. Gdy nie jesteś uczciwy, wtedy jest to trudne lub nawet jeśli jesteś uczciwy ale identyfikujesz się z niewłaściwymi ideami, o których przeczytałeś w książce, za którą zapłaciłeś albo zapłaciłeś za to jakieś organizacji lub jakiejś osobie - to wszystko nie jest w stanie ci pomóc. To, co musimy zobaczyć, czym musimy się stać, jest tym, o czym mówiłam wam wczoraj, że musicie stać się mistrzem. Stajecie się prorokami, tak jak to powiedział Blake: "Ludzie Boga staną się prorokami i będą mieli moc czynienia prorokami innych". Więc aby być uczciwym w stosunku do siebie musisz zadać sobie pytanie: "Czy stałem się prorokiem i czy mogę uczynić innych ludzi prorokami?" To bardzo prosty sposób spojrzenia na naszą Realizację, jesteś zdolny do tego, żeby stać się prorokiem, ponieważ wszystko jest w tobie, cała ta maszyneria jest wewnątrz ciebie, jesteś jak komputer, musisz tylko zostać podłączony do sieci, a to zacznie działać. Musicie po prostu stać się tym. A jeśli się tym nie staniecie, wtedy wszystkie inne rzeczy - założenie organizacji czy tym podobne - są bez znaczenia, bezwartościowe, można powiedzieć, że wszystkie są nietrafione. Co tak naprawdę otrzymujecie?

Przypuśćmy, że Ray powiedziałby: "Matka widziała światło i to się wydarzyło i tamto się wydarzyło; Ona ma te i tamte moce", to wszystko jest bezużyteczne. Co wy z tego macie? Mogę być królem czegokolwiek, lecz jakie ma to dla was znaczenie? Ważne jest to, jak wy się zmieniliście, jeśli z powodu tej zmiany jeśli mówię, że wszystko jest w was, to muszę to wam udowodnić . i to wszystko. Ta wiedza właściwie jest nam znana. To wszystko zostało już opisane począwszy od czasów Mojżesza. Tak jak powiedział: "Krzew Gorejący". Czym jest krzew gorejący? Nikt tego nie wie, ludzie mówią, że to krzew, który płonie. Ale jeśli spojrzycie na Kundalini w stanie całkowitego oświecenia, zobaczycie, że rzeczywiście wygląda ona jak płonący krzew. W Biblii jest również napisane: "Pojawię się przed wami jako ogniste języki". Co to oznacza? Nikt tego nie wyjaśnił, nikt tego nie wie, a one są niczym innym jak centrami, które w momencie oświecenia przybierają wygląd ognistych języków. Ale nie ma potrzeby, żebyście je widzieli, ponieważ kiedy jesteście na zewnątrz pawilonu, to widzicie go. Kiedy jesteście w jego wnętrzu, już go nie widzicie, możecie zobaczyć tylko pomieszczenie wewnątrz. Właśnie dlatego powinniśmy zrozumieć, że nie to powinno się stać, co my myślimy lecz my powinniśmy zaakceptować to, co rzeczywiście się stanie.

Tak więc, po pierwsze powinniśmy pozbyć się wszystkich niewłaściwych identyfikacji z naszymi wyobrażeniami, że stanie się to, czy że tamto powinno się stać. Powinienem widzieć światło, powinienem latać w powietrzu. Wielu ludzi płaci, żeby móc latać w powietrzu. Myślę, że to absurd. Dlaczego chcecie latać? Nie rozumiem. Płacić więcej pieniędzy, niż potrzeba na podróż dookoła świata.
Naprawdę, mówię wam, że podróżowanie samolotem nie kosztuje tyle, co takie latanie, z firmą Flying Squad. A czym to jest, musimy to zrozumieć, co to jest? W co się pakujemy, gdy decydujemy się na to latanie? To jest tak subtelna metoda omamiania ludzi, że możecie jej nie zrozumieć. Wy po prostu godzicie się na to. Jak w tej samej firmie Flying Squad, był człowiek - dyrektor akademii, który cierpiał na padaczkę, jego żona również miała padaczkę, a także i jego dziecko. I oni wszyscy przyszli do mnie, bo stracili domy, wszystko, co do grosza. Tak właśnie kończy się latanie dla żartu. Musicie zdać sobie sprawę z tego, że nie można płacić, za ewolucję po prostu nie można. To bardzo łatwo zrozumieć. Tak jak mówiłam już wczoraj, jeśli zapłacicie kwiatu, to czy on stanie się owocem? To jest żywy proces, za który nie można zapłacić, bo on nie rozumie pieniędzy. Żywy proces nie rozumie pieniędzy. Nie znam nikogo, kto na przykład chorując na niestrawność, włożyłby do żołądka trochę pieniędzy i powiedział: "Teraz płacę ci, mój żołądku, a ty strawisz ten pokarm". Czy tak postępujemy? Na tej samej zasadzie nie możemy zapłacić za proces, który jest najwyższym z najwyższych. To bardzo subtelna rzecz do zrozumienia, bo ludzie myślą, że za wszystko trzeba płacić, jeśli nie zapłacisz, to nie zadziała.

Widzicie, np. idziecie po maszynę - jeśli chcecie mieć dobrą maszynę, taką, która działa, musicie za nią zapłacić. Jeśli nie działa, to możecie ją wziąć za darmo. Ale za taką, która działa, trzeba zapłacić. Jeśli jakiś samochód jest za darmo, znaczy, że nic w nim nie działa. Nawet za oddanie go na złomowisko trzeba zapłacić, więc to, że za wszystko trzeba płacić, tkwi w umyśle ludzkim. I nie podoba wam się, że nie możecie za coś płacić. Mówię o procesach, które wykraczają poza człowieka, to nie ludzie nimi kierują. Na przykład nie potraficie zamienić kwiatu w owoc, to jest żywy proces i wykracza poza możliwości człowieka. Ale kiedy stajecie się, kiedy stajecie się super-człowiekiem, potraficie to zrobić. To powinno nastąpić. Jeśli tak się nie stało, znaczy to, że cała reszta jest niewłaściwa. Mówię o tym z wielką troską, ponieważ ludzie, którzy działają na rynku, którzy sprzedają różne rzeczy, robią to bardzo fachowo. Wiedzą jak was zwabić, jak przekazać pewne idee, jak dać wam niewłaściwe identyfikacje, a wy się z nimi po prostu identyfikujecie, aż następuje ich koniec. I wtedy porzucają was. Pytacie: "O Boże, co się stało?" Jedno jest pewne, że wasz Duch nie został utracony, On nadal jest. Pomimo wszystkich błędów, niezależnie od tego, w jaki sposób szukacie, pomimo wszystko Duch pozostaje w was dopóki żyjecie. Ten Duch powinien być przeniesiony do waszej świadomości, tzn. do waszego centralnego układu nerwowego i powinniście odczuwać w sobie moce Ducha.

Tym jest właśnie Sahaja Yoga. "Sahaja", jak już było powiedziane, znaczy zrodzony z tobą. Wczoraj opowiedziałam wam o lewej stronie, która jest siłą pragnienia, poprzez tę siłę mamy wszystkie uwarunkowania, stamtąd pochodzą również wszystkie pułapki materii, to co materialistyczne, a także można powiedzieć, że gromadzimy tam całą przeszłość, przeszłość, która rozprzestrzenia się poprzez kolektywną podświadomość. Powiedziałam wam także wczoraj, że rak jest spowodowany skrajnie lewostronną aktywnością u ludzi. Ci, którzy przechodzą bardzo skrajnie na lewą stronę, zapadają na chorobę zwaną rakiem i ona może być wyleczona, jeśli uda się taką osobę przenieść z powrotem do centrum, rak jest uleczalny, nie ma co do tego wątpliwości. Dzisiaj mówiłam, że opowiem wam o prawej stronie. Czy jest tu ten pan, który zadawał tak wiele pytań? Wczoraj był bardzo zajęty jedynie zadawaniem pytań. Myślę, że nie był zainteresowany poszukiwaniem. W porządku, po prawej stronie mamy siłę, za pomocą, której działamy. Najpierw pragniemy czegoś, potem działamy. Ta siła, pochodząca z prawej strony, manifestuje się w nas jako prawa część sympatycznego układu nerwowego. Nauka też wywodzi się stamtąd, nauka jest materialna, te wszystkie subtelne rzeczy są wewnątrz nas. Energia pochodząca z prawego kanału daje nam siłę, za pomocą której działamy mentalnie i fizycznie. To działanie następuje, kiedy czegoś pragniemy.

Chcemy urzeczywistnić to pragnienie i zaczynamy działać. Musicie zrozumieć, jakiego rodzaju jest to siła. Ona w sanskrycie nazywa się "prana shakti". A po lewej stronie mamy "mana shakti", która jest siłą emocji, można też powiedzieć, umysłu, bo widzicie, język angielski nie ma odpowiednich słów, by to wyrazić. Więc powiem to tak, "mana shakti" i "prana shakti" to dwie siły, które istnieją w nas, zaczynamy ich używać jako lewej i prawej strony, tak jak hamulca i gazu w samochodzie i stajemy się dobrym kierowcą. Ale podczas tego stawania się popełniamy błędy. Umysł ludzki ma skłonności do popadania w skrajności. Na przykład, kiedy powiem komuś: "Powinieneś medytować". To oni będą medytować przez pięć godzin. A przecież nie ma potrzeby, by medytować przez pięć godzin czy coś takiego. A kiedy powiesz, że mają stać na głowie, to będą to robić przez dziesięć godzin. Ale nie ma potrzeby popadać w skrajności, my musimy być w centrum, musimy być dobrzy dla swojego ciała i dla samego siebie. Nie warto popadać w takie szaleństwa albo zbytnio się nimi irytować. To, co powinno się wam przydarzyć, jest naprawdę bardzo proste. Na przykład, pomyślcie o nasieniu, które zostało posiane w miejscu, gdzie jest bardzo głośna muzyka, gdzie wszyscy biegają, krzyczą, wrzeszczą, co się stanie z takim nasieniem - ono nigdy nie wykiełkuje.

Ale kiedy będzie w spokojnym miejscu, właściwie ułożone, w dobrze ustawionej doniczce, to wtedy na pewno rozwinie się z niego piękne drzewo lub krzew - czyli to, co powinno się rozwinąć. W ten sam sposób, jeśli my popadamy w skrajności, to idziemy na lewo lub na prawo. Więc przechodząc do lewej strony - wczoraj mówiłam o takich rzeczach jak hipnoza i ESP's [postrzeganie pozazmysłowe] i większość fałszywych guru próbuje tych sztuczek, widzicie, widzicie, oni po prostu was hipnotyzują i ludzie całkowicie wariują na ich punkcie: "To jest nasz guru". Zachowują się całkowicie jak ludzie bez mózgu. "Tak, czuję to teraz, czuję się świetnie". Widzę, że ludzie odczuwają coś w rodzaju poczucia bezpieczeństwa od takiego guru i mówią: "Idę za nim, on idzie do nieba i ja idę z nim do nieba". Ale to tak nie działa. Do nieba każdy z was idzie indywidualnie i dlatego musicie stać się swoim własnym mistrzem, musicie wszystko o tym wiedzieć. Nie można tego zrobić podstawiając ciężarówki i wołać do ludzi: "Wsiadajcie, jedziemy do nieba". Większość takich ludzi w rzeczywistości idzie do piekła i można do nich bardzo szybko dołączyć. Nigdy tak nie jest. Uwierzcie Mi, że jest absolutnie w błędzie ten, kto mówi, że podążając za jakimś guru pójdziecie do nieba. Musicie podążać za Zasadą Guru, a każdy prawdziwy guru zawsze wam powie, że musicie stać się kimś. On nigdy nie powie: "W porządku, dałeś mi pieniądze, teraz jesteś członkiem, teraz jesteś moim dzieckiem, moim uczniem, dam ci swoją miłość, kochajmy się". Gdzie jest ta miłość? "Daj mi więcej pieniędzy, daj mi Rolls Royca, daj mi to, daj mi tamto". Jak wariaci robimy to myśląc, że możemy te wszystkie rzeczy wymienić.

Teraz, kiedy jesteśmy poszukiwaczami, mamy pełne prawo odnaleźć swojego Ducha i nie dać się oszukać takim ludziom za pomocą ich różnych sztuczek czy figli, lub powiedziałabym złowrogich metod, jakie stosują. Nie tylko po to, by dać wam inicjacje za pieniądze - nie w tym sensie, że są przemytnikami, niech sobie mają pieniądze. Nie zdajecie sobie sprawy, że oni uniemożliwiają wam otrzymanie Realizacji. A kiedy raz zmarnujecie szansę, to bardzo trudno będzie dać wam Realizację, jeśli naprawdę tego nie wypracujecie, może stać się to niemożliwe. Widziałam wielu ludzi cierpiących z tego powodu. Ta aktywność wewnątrz nas działa na nasze fizyczne i mentalne zdolności na prawej stronie. Kiedy myślimy o przyszłości, wtedy zaczynamy planować: "Muszę zrobić to jutro lub pojutrze", "Teraz pójdę tam, załatwię to, a potem kupię bilet i potem pojadę tam". Nasz mózg pracuje dla przyszłości. I stajemy się bardzo futurystyczni, do takiego stopnia - czasem spotykam ludzi, którzy tak daleko patrzą w przyszłość, że zapominają swoich własnych imion. Czy możecie w to uwierzyć? Nie pamiętają nawet imienia swojego ojca. To bym mogła zrozumieć, ale oni nawet nie pamiętają jak się sami nazywają. Mam na myśli, że oni są jak szaleńcy, bo nie pamiętają nawet swoich własnych imion, nie wiedzą gdzie są ani co robią. Spotykałam już ludzi tego typu, którzy byli naprawdę chorzy, bo stali się tak futurystyczni, że nie pamiętali nic ze swojej przeszłości. Więc to futurystyczne zachowanie zaczyna się w społeczeństwie, w którym ludzie cały czas myślą o przyszłości. "Co zrobię, co mam jutro do zrobienia, co mam jutro osiągnąć?" I gdy zaczynają robić te wszystkie rzeczy, ich uwaga podąża skrajnie na prawą stronę. W tym momencie, kiedy zaczynamy patrzeć w przyszłość, znajdujemy się w bardzo niebezpiecznym miejscu, to widzenie przyszłości jest rzeczą całkowicie nierealną, całkowicie nierealną, bo przyszłość o jakiej myślimy nie istnieje. To, co istnieje, to teraźniejszość, wy musicie być w teraźniejszości, a nie w przyszłości. Ludzie powiedzą, że trzeba być w teraźniejszości, tylko jak? Nie możemy. Albo jesteśmy w przeszłości albo w przyszłości. Dlatego, że gdy fala myśli nadchodzi, ta fala wznosi się i opada.

Następna fala przychodzi, wznosi się i opada. A teraz, gdy następna idzie do góry, płyniemy razem z nią, ale nie widzimy, jak opada. Widzimy, gdy przychodzi następna, ale już nie zauważamy, kiedy odchodzi. Wskakujemy na grzbiet tych myśli i nie wiemy, czy jesteśmy w przeszłości czy w przyszłości. Ale w centrum pomiędzy tymi dwiema myślami znajduje się teraźniejszość i nie wiemy jak umieścić tam naszą uwagę, to jest bardzo trudna rzecz, tego nie można zrobić tylko poprzez powiedzenie, że powinno się być w centrum. Wszystkie takie rzeczy jak: "Powinieneś zrobić to, powinieneś zrobić tamto" nie będą działać, dopóki nie będzie światła. Na przykład, gdy w pokoju nie ma światła, a my mówimy komuś: "Idź prosto", on nie będzie mógł iść, bo nie będzie widział, gdzie jest przejście, jak iść. Nawet, jeśli rozkażesz, nie będzie w stanie przejść prosto nie dotykając żadnego krzesła, bo bez światła nic nie widać. Dlatego każdy powinien zrozumieć, że gdy za bardzo wybiegamy w przyszłość, za dużo planujemy, żyjemy w gruncie rzeczy w wyimaginowanym świecie. Jest wiele historii o ludziach, którzy żyli w wyimaginowanych światach, o tym jak po czasie orientowali się, że wszystko zostało zniszczone.

Są też tacy ludzie, którzy przepracowują to poprzez swój wysiłek fizyczny i stwarzają sobie przez to kolejny problem, ponieważ stają się po prostu ludźmi ukierunkowanymi na to, co fizyczne. A przy takim fizycznym nastawieniu twój Duch złości się na ciebie. Tak więc prawostronna aktywność charakteryzuje ludzi, którzy są bardzo dokładni, bardzo skrupulatni jeśli chodzi o czas, którzy są bardzo twardzi, oschli, są bardzo konkretni i nie tolerują bezsensownych rzeczy. Są to ludzie, których zwyczajnie spotykacie i ci ludzie przyprawiają was o ból głowy, widzicie, oni są bardzo nudni. Nie możecie znieść ich towarzystwa, mogą być bardzo nudni. Robią wam całe wykłady o tym, jak być prostolinijnym, jak iść przez życie prostą drogą. W przyrodzie nic nie jest proste, wszystko porusza się tak pięknie, ponieważ przyroda powstała z różnorodności, a to różnorodność daje piękno. Oni nie myślą o pięknie, nie myślą o miłości o współczuciu, o niczym. Dla nich świat jest dokładnie obliczony i tak żyją. Tacy ludzie rozwijają w sobie wielkie ego, jak widzicie tutaj ta żółta rzecz w głowie, to jest ego. Poprzez aktywność na lewej stronie, stronie emocjonalnej, rozwijamy superego, ale poprzez aktywność prawostronną rozwijamy ego. Tego ego nie łatwo jest zobaczyć. Jeśli masz superego, to odczuwasz bóle w ciele, jesteś nieszczęśliwą osobą, masz zmarszczki na twarzy, wyglądasz na całkowicie wyczerpanego. Ale kiedy masz ego, to wyglądasz bardzo dynamicznie.

Możemy powiedzieć, że Hitler był skrajnym przykładem rozwoju ego. Wymyślił sobie, że jest kimś w rodzaju boskiej inkarnacji i że musi uratować ludzi, że jest jedynym, który wie wszystko o rasach, a także, że on uratuje pewną rasę. Tego rodzaju pomysły pochodzą od ludzi prawostronnych, oni są bardzo agresywni, mogą być dobrymi rozmówcami, mogą wyglądać na bardzo pokornych, mogą być dobrymi biznesmenami, mogą być kimkolwiek, ale nie wiedzą, że ten Mr. Ego pojawia się na ich głowach niczym wielki balon i unosi ich w powietrze. Końcem ego jest głupota. Będziecie zaskoczeni, ale ego kończy się głupotą. Tacy ludzie angażują się we wszelkiego rodzaju głupoty, mówiąc: "Co w tym złego?". Znałam na przykład starszych ludzi zachowujących się w bardzo głupi sposób. Mówili: "Co w tym złego?" Wiecie stary człowiek, powiedzmy 90-letni, który nawet nie potrafi chodzić bez laski, zaczyna tańczyć jak wy, przewraca się i myśli: "Co w tym złego?" Tak jak kobieta, którą znałam, miała około 85 lat, zmarła po upadku z konia. Naturalnie, mam na myśli, czego możemy się spodziewać po kobiecie w jej wieku, to oczywiste, że 85-letnia kobieta powinna być w domu i opiekować się wnukami, może mogłaby nawet mieć prawnuki. Dlaczego zamiast tego chce być 25-letnią kobietą i dosiadać konia. Oni robią wszystkie te głupie rzeczy i potem będą mówić: "Co w tym złego? Nie ma niczego złego w głupocie. Co w tym złego?" Ale tacy ludzie są utrapieniem dla reszty społeczeństwa. Ludzie, którzy rozwinęli superego, są kłopotem dla samych siebie, ale ci egoistyczni sprawiają kłopoty innym.

Oni cały czas poprawiają innych, torturują ich, wymuszają swoje pomysły na innych i często osiągają sukces, bo nic się tak dobrze nie udaje jak sukces. Przez cały czas wbijają swoje pomysły do głowy innym ludziom mówiąc: "To jest prawda, to jest prawda", a kiedy ciągle się to powtarza, zaczyna się w to wierzyć: "Tak, to musi być tak". Rzekłabym, że oni są dużo bardziej niebezpieczni niż ludzie mający superego. Dla ludzi, którzy nie znają trików superego, oni mogą być bardzo, bardzo niebezpieczni, bo są bardzo subtelni, nie zauważamy ich, oni nas oczarowują, stajemy się ich własnością, mogą być bardzo przebiegli i mogą wypracować różne rodzaje metod, których nie jesteśmy świadomi. Nie jest łatwo wybrać, która strona jest lepsza, a która gorsza. Obie są złe, gdy skrajnie ich używamy, zarówno lewa jak i prawa. A teraz spójrzmy na to, co dzieje się na poziomie fizycznym. Tak jak wam już powiedziałam, na lewej stronie może rozwinąć się rak, a co fizycznie dzieje się z ludźmi ukierunkowanymi na przyszłość? Mamy czakrę specjalnie związaną z zachowaniem ukierunkowanym na przyszłość zwaną Swadishthana Czakra, która fizycznie manifestuje się w ciele jako splot aortalny. To jest bardzo ważna czakra dla ludzi, zwłaszcza tych wysoko rozwiniętych. Za pomocą tej czakry przetwarzamy tłuszcz z żołądka na potrzeby naszego mózgu. To jest czakra Suryi, Słońca.

Kiedy zaczynamy myśleć, te komórki są przetwarzane w taki sposób, że stają się użyteczne dla mózgu. A jeśli przez cały czas myślicie i myślicie, co się wtedy stanie? Myślę, że rogi wam od tego nie urosną, zużywacie to wszystko, zużywacie wszystkie te komórki i musicie je wymienić. Aby to mogło się stać, Swadishthana Czakra musi bardzo ciężko pracować, żeby przekształcić komórki na użytek waszego mózgu. Oprócz tego są też inne rzeczy, o które Swadishthana Czakra musi zadbać, są to na przykład wątroba, trzustka, śledziona czy nerki, wszystko to jest pod opieką tej czakry, również macica u kobiet. Kiedy Swadishthana Czakra wykonuje tylko jedno zadanie i nie może robić nic więcej ponad to, wtedy inne funkcje są zaniedbywane i mogą pojawić poważne problemy z wątrobą. Kłopoty z wątrobą są kolejną rzeczą, której sami nie czujecie. Inni doskonale wiedzą, że macie problemy z wątrobą, bo macie porywczy temperament, jesteście kapryśni i gburowaci w stosunku do innych ludzi i nigdy z niczego nie jesteście zadowoleni, zawsze krytykujecie innych - wszystko to wskazuje na problemy z wątrobą. Tacy ludzie nigdy nie są szczęśliwi sami ze sobą, bo to właśnie wątroba dba o waszą uwagę. Ci, którzy mają problemy z wątrobą, mają bardzo złą uwagę, to działa w ten sposób, że nie potrafimy utrzymać uwagi. Na ulicy wchodzimy prosto pod koła samochodu, bo nie patrzymy tam, gdzie powinniśmy. Przez cały czas rozglądamy się, nie możemy normalnie iść, nie znajdziecie zwierzęcia, które tak robi, to potrafią tylko ludzie. Jeśli zobaczycie takie osoby na ulicy, będziecie zdumieni. Dokąd oni idą? Nie idą prosto, nie patrzą na wprost, ich oczy spoglądają w tą stronę, w tamtą stronę, dlatego, że ich uwaga jest chwiejna, a jest chwiejna z powodu złej wątroby. Tak więc wątroba jest niezwykle ważną rzeczą.

Wątroba ma specjalną zdolność do usuwania toksyn z organizmu i zamiany ich w ciepło, to ciepło musi zostać przetworzone lub oddane do krwi, czy też wody znajdującej się we krwi i usunięte z ciała przez pot lub w inny sposób. Ale co się stanie, gdy wątroba jest pozbawiona mocy i nie może tego zrobić - ciepło nie może zostać przetransportowane do krwi i pozostaje w ciele, które się przegrzewa i ten nadmiar ciepła powoduje wiele problemów. Więc w Sahaja Yodze, gdy Kundalini się unosi, zmienia Ona formę krwi. Wodór i tlen, które tam się gromadzą z powodu ciepła, zachowują się w bardzo zabawny sposób, robią to tak a potem zaczynają przyjmować to ciepło. Dlatego ludzie, którzy mają problemy z wątrobą, czują ciepło, gdy Kundalini się unosi. Ale może ona zostać wyleczona, wystarczy, że zapewnimy jej spokój oraz komfort. Możecie ją z całą pewnością wyleczyć, nie ma co do tego wątpliwości. Drugą rzeczą, która może się zdarzyć, to chora trzustka, która powoduje cukrzycę. Tylko ludzie, którzy myślą za dużo, chorują na cukrzycę. Na przykład hinduscy rolnicy nie wiedzą, czym jest cukrzyca. Odstawiamy cukier, ale to nie powstrzyma cukrzycy. Cukrzyca pojawia się wtedy, kiedy myślicie, myślicie, myślicie, myślicie za dużo. Lekarze tego nie rozumieją, dlatego mówią, że jest ona nieuleczalna, nie potrafią połączyć zjawiska myślenia z chorobą. I to jest to, co następuje, gdy myślicie jak szaleni, bezustannie - wtedy powstaje cukrzyca.

Ta choroba również staje się uleczalna, kiedy otrzymujecie swoje oświecenie. Możecie również wyleczyć cukrzycę innych ludzi, ponieważ ta życiowa energia, która jest połączeniem wszystkich tych trzech sił, płynie przez was, możecie ją uzupełniać i możecie dać więcej innym ludziom, którym jej brakuje, możecie tak jakby napełnić ich tą energią i wyleczyć. Trzecią i najgorszą rzeczą, która przydarza się ludziom, jest nowotwór krwi, spowodowany śledzioną. Śledziona jest dla nas niezwykle ważna, gdyż jest ona źródłem spokoju. Jeśli śledziona nie działa właściwie, nie można być spokojną osobą. To bardzo prosta rzecz, ale ani lekarze ani naukowo zorientowane osoby nie potrafią jej połączyć z czymś, co jest bardzo, bardzo proste. A ta prosta rzecz to to, że kiedy jesteśmy nerwowi i spożywamy pokarm, to jesteśmy na dobrej drodze, by nabawić się kłopotów ze śledzioną i zachorować na raka krwi. Gdy matka lub ojciec mają takie usposobienie, wtedy dziecko może urodzić się z tą chorobą. A teraz ucieszycie się, gdy wam powiem, że w Nowym Jorku mieliśmy przypadek raka krwi i kiedy byłam w Indiach, w wiosce, ktoś podszedł i powiedział, że taki, a taki chłopiec jest chory, ma tylko 16 lat i raka krwi a lekarze orzekli, że umrze w przeciągu dwóch tygodni. Oni zawsze orzekają, tylko w tym są dobrzy. Kiedy usłyszałam o tym przypadku, powiedziałam: "Nie mogę nic zrobić, jestem tu w wiosce, ale możecie zadzwonić do jednej z sahaja yoginek.

Ona była w Anglii, ale teraz jest w Nowym Jorku i ona zajmie się tą sprawą". Zdziwicie się, kiedy wam powiem, że ten chłopiec został całkowicie wyleczony. Wyszedł ze szpitala i przyjechał się ze mną zobaczyć, teraz znowu chodzi do szkoły. Wyleczyliśmy wiele przypadków raka krwi, ale nie jesteśmy po to, by leczyć, to nie jest nasza praca. To dzieje się spontanicznie jako produkt uboczny uniesienia energii Kundalini. Ważną rzeczą jest to, by zrobić z was lekarzy, ludzi, którzy mają tą wiedzę, ludzi kolektywnie świadomych, którzy wkroczyli do Królestwa Boga, żeby przebywać tam w pokoju, błogości i radości. Również problemy z nerkami, wysokie ciśnienie - wszystko to jest z tym związane. Ludzie martwią się, są nerwowi, widzicie, ta nerwowość jest po prostu kwestią przyzwyczajenia. Znam takich ludzi, jak tylko im powiesz: "Musisz polecieć gdzieś samolotem", to nagle słowo samolot działa jak spust, "Och" i ludzie szaleją. Nie wiedzą, co mają zrobić. Zapomną paszportu, walizki, zapomną wszystkiego, bo są zdenerwowani. Jak pójdziesz na lotnisko, to napotkasz tam lewe Nabhi - jak nazywamy tą czakrę - śledziona jest pełna niepokoju. Kiedy jecie lub wykonujecie tego typu pracę, to wtedy w ciele powstaje stan wyjątkowy i wzrasta zapotrzebowanie na krew, by strawić jedzenie. Więc nasza biedna śledziona musi pracować bardzo ciężko, by wyprodukować dodatkową ilość komórek krwi. Kiedy jecie i równocześnie czytacie gazetę - jest to najgorsza rzecz, jaką można rano robić. To okropne.

Czytacie gazetę, jecie, a wasza śledziona jest przeciążona, bo powstaje jeszcze jedno zapotrzebowanie. Potem wsiadacie na rower z kanapką w ręku, a to jest nawet gorsze niż tamto. Spieszycie się do pracy, nagle okazuje się, że na drodze jest wielki korek, wtedy znajdujecie się w bardzo złej sytuacji, stajecie się tak zdenerwowani, że nie rozumiecie osoby, która jedzie przed wami, powtarzacie: "Co jest z tym gościem, dlaczego nie może jechać szybciej?", a ten z przodu mówi to samo o następnym kierowcy. Całe to szaleństwo nakręca się, wyścig szczurów trwa i jeśli spożywasz coś w takim pośpiechu i takiej nerwowej atmosferze, wtedy powstaje bardzo niebezpieczny problem zwany rakiem krwi, który bardzo często spotyka się u młodych ludzi. Ostatnim, lecz równie ważnym problemem są choroby serca. Kiedy przywiązujesz zbyt wiele uwagi do tych wszystkich zewnętrznych rzeczy, rzeczy materialnych, rozwoju materialnego, twojego fizycznego rozwoju czy do nadmiernej komputeryzacji swojego mózgu, wtedy zaniedbujesz uwagę konieczną dla twojego Ducha, który rezyduje w sercu i kiedy Duch się wycofuje - kończy się to atakiem serca. Tylko prawostronne osoby mogą dostać ataku serca, nigdy osoba, która jest lewostronna. Powiedziałam to pewnemu doktorowi, a on odpowiedział, co było zaskoczeniem, że w szpitalu psychiatrycznym nigdy nie potrzeba elektrokardiogramu, po prostu nie jest on potrzebny. Pacjenci nigdy nie dostają ataku serca. Zadziwiające, chorzy psychicznie nigdy nie dostają ataku serca. Osoba psychicznie chora w większym stopniu używa serca, swojej lewej strony, swoich emocji, można by się spodziewać, że serce zachoruje, ale nie, to mózg choruje. Możecie to sobie wyobrazić? Osoba, która używa swojego mózgu, choruje na serce. To jest równowaga, stworzona przez naturę, wewnątrz nas. Popatrzcie, w jak mądry sposób natura prowadzi nas do centrum: nie popadajcie w skrajności, trzymajcie się centrum, trzymajcie się centrum i kiedy jesteście całkowicie w centrum, to wtedy wasz rozwój jest bardzo szybki. Mamy więc prawą stronę, stronę przyszłości, powodującą, że wszyscy mamy futurystyczny temperament.

Nie można go wyleczyć przez zwracanie uwagi: "No, a teraz nie myśl", nie możecie tak tego zrobić, po prostu nie możecie. Kiedy ci rozkażę: "Lepiej przestań planować" to nie możesz tego zrobić, nic na to nie poradzisz. Musisz planować. I zobaczysz, że wszystkie te plany zawiodły, bo nie zgadzały się z planem Boskim. Boskość ma jakieś plany i wy też macie jakieś plany, ale one nigdy nie idą w parze, dlatego wasze plany zawodzą, jesteście sfrustrowani. Nie rozumiecie, jak to się stało. Żeby to zrozumieć, musicie wiedzieć, że istnieje Boska Siła. Możecie to akceptować lub nie. Wszystkie te żywe procesy - miliony milionów kwiatów, z których powstają owoce, nasienie, z którego powstaje drzewo, określone nasienie staje się określonym drzewem, wszystkie dokonywane wybory, cały zorganizowany sposób oddziaływań chemicznych, sposób, w jaki chemia jest oparta na prawie okresowości - wszystko co widzicie na świecie jest tak dobrze zorganizowane, musi być ktoś, kto to wszystko robi. Tak więc bez wątpienia istnieje Boska Siła, która nas otacza. Tylko, że jeszcze jej nie poczuliśmy, to wszystko. Jeśli jej nie poczuliśmy, to nie znaczy, że ona nie istnieje. Ona istnieje i działa. Widzimy z naszego własnego doświadczenia, że tak wiele rzeczy się dzieje. Po prostu przyjmujemy to jako coś oczywistego, nie przejmujemy się tym. Widzicie, chociażby w ludzkim życiu, ma się urodzić dziecko, najpierw płód jest utrzymywany w ciele.

Normalnie prawo medyczne mówi tak: wszystko co obce, jeśli znajdzie się w ciele, musi być natychmiast wyrzucone. Wszystkie siły są mobilizowane, by wyrzucić to na zewnątrz. Ale co się okazuje, gdy płód rozwija się, cały ten system pracuje, aby go odżywiać, troszczy się o niego, naprawdę się nim zajmuje. Z wielką starannością płód jest otaczany wodą, aby nic nie zakłócało jego rozwoju, ciało opiekuje się nim na wszelkie sposoby, a kiedy płód jest gotowy, organizm wydala go na zewnątrz. Kto to wszystko robi? Kto to robi? Musimy zadawać sobie czasem te pytania. Dlaczego staliśmy się istotami ludzkimi. Jaki był tego cel? Jaki był cel? A jeśli nie otrzymamy odpowiedzi, to znaczy, że wciąż jesteśmy w drodze i musimy dotrzeć tam, gdzie otrzymamy odpowiedź. Uczyniono nas istotami ludzkimi po to, abyśmy czuli Boską Siłę, abyśmy używali Boskiej Mocy i cieszyli się Boskim stanem błogości. Ta Boska Siła jest Istotą Kolektywną, która daje nam kolektywność. Duch w naszym sercu jest Istotą Kolektywną w nas, jest manifestacją Boskiej Siły, która przez nas przepływa i dlatego, gdy raz zostaniemy podłączeni do źródła, zaczynamy stawać się tym, do czego nas stworzono. Tak jak maszyna, gdy zostaje podłączona do źródła prądu zyskuje swoje znaczenie, ale - mimo że jest podłączona - nie jest świadoma elektryczności, Mojego głosu, niczego. Ale człowiek, gdy zostaje podłączony do źródła, staje się świadomy i to jest to, co musicie zrozumieć. Kiedy zostaniecie zrealizowani, możecie również innym unieść Kundalini, możecie dać Realizację innym. Ray sam dał ją tak wielu osobom. Zrobił to nawet w Riyadh. Robił to w wszędzie dokądkolwiek poszedł. Jest taki jak wy, jest inżynierem, jest taki jak wy, był taki jak wy i będziecie zaskoczeni tym, jak wiele wie o sobie i o innych. Ta całkowita zmiana miała miejsce, ponieważ gdy osiągacie swojego Ducha, kiedy osiągacie to, co najwyższe, wszystkie te przyziemne rzeczy odpadają i stajecie się swoim własnym mistrzem. Nigdy więcej zniewolenia nawykami ani niczym. To się tak pięknie wypracowuje. Ale każdy musi dać sobie szansę i wykazać się cierpliwością.

Najgorszą częścią tak zwanej inteligencji jest to, że możecie wszystko wyśmiać. Tak jest najprościej, wszystko wyśmiać, a potem się tego pozbyć. W dawnych czasach, kiedy chcieli zmierzyć się z rzeczywistością, jak wtedy, kiedy pojawił się Chrystus, nie wyśmiewali się z niego. Ale śmiali się z Niego w momencie ukrzyżowania, oni po prostu zaprzeczyli. Ale teraz nie jest to właściwie problem, ten problem nie istnieje, ponieważ zaprzeczyć.... to wymaga więcej wysiłku, więc lepiej jest wyśmiać. Głupota istnieje. Raz jeszcze mówię wam, że to głupota z czegoś się wyśmiewać, bo jesteście Duchem. Wy jesteście tymi, którzy mają to otrzymać i jeśli wiecie jedynie, jak sobie stroić żarty, to proszę, idźcie się bawić. Przez całe życie będziecie tak robić, przez całe wasze życia będziecie tak robić, jaki z tego pożytek? Jeśli nie otrzymacie swojej Realizacji to w obliczu sądu zawiedliście, zawiedliście, bo to jest szansa, która jest wam dana. Można cię pocieszyć, można ci doradzić, można cię zbawić - ale nikt nie sprawi, że zakosztujesz piękna swojego własnego istnienia, bo musisz zrobić to samodzielnie. Jeśli nie chcesz tego zrobić, to w porządku, to całkowicie w porządku. Masz wolny wybór i zrobisz co zechcesz. Ale jeśli chcesz to zrobić, to przestań chodzić od jednego guru do drugiego, bo sam musisz wiedzieć, czego potrzebujesz. To poważna sprawa, to powinno nastąpić. Dopóki człowiek nie posunie się dalej w ewolucji, żaden z problemów tego świata nie zostanie rozwiązany, żaden, zrozumcie to. Cokolwiek oni stworzyli poprzez myślenie - powiedzmy, że stworzyli demokrację, że stworzyli komunizm, to czy tamto. Cały ten nonsens nie ma w ogóle żadnego znaczenia w rzeczywistości, żadnego. Ponieważ, na przykład możesz powiedzieć: jestem bardzo bogaty, więc jestem kapitalistą.

Ale nie mogę żyć, nie dzieląc się z innymi, więc jestem komunistą. Jestem w pełni kapitalistą i komunistą. Wszystko istnieje wewnątrz Mnie, a te idee, że jednych ludzi uważa się a za demokratów, innych za coś innego, są całkowicie sztuczne. Ponieważ tak długo, jak długo są oni przywiązani do swojego egoizmu, do tych wszystkich rzeczy, nie będą w stanie nic dobrego z tego zrobić. Teraz następuje odwiązanie, bo stajecie się jednością z Duchem, który nie jest przywiązany, który daje wam to światło, to odwiązanie, z perspektywy którego wszystko jest przedstawieniem. I bardzo dobrze to wypracowujecie. Stajecie się tak dynamiczni, tak dynamiczni, że zdumiewa was wasz dynamizm. Pomijając to wszystko powinniśmy zrozumieć, że jeżeli istnieje Moc, która jest Wszechobecną Mocą, to Ona myśli, organizuje i opiekuje się wami. Tak wiele rzeczy przydarzyło się sahaja yoginom, że bylibyście zdumieni, gdybym wam o tym opowiedziała. Działy się zdumiewające rzeczy. Ale Krishna powiedział bardzo jasno: "yogakshema vahamyaham", co oznacza: "Kiedy otrzymacie yogę, ona przyniesie wam pomyślność". Powiedział, że najpierw musi być Yoga, musi nastąpić zjednoczenie, dopiero ono przyniesie pomyślność. Widziałam ludzi, którzy chodzili do tak zwanych guru i tym podobnych, ludzi chorych, o bladych twarzach, całkowicie wykończonych, bezużytecznych, całkowicie nieszczęśliwych ludzi. Jak tacy ludzie mogą być w yodze? Nie tylko fizycznie, ale także mentalnie są całkowicie spokojni, są pełni współczucia i miłości. I to współczucie, które nic nie mówi, ale po prostu płynie, ono płynie, ono promieniuje - możecie dać swoje współczucie nawet kwiatom. Gdy kwiaty umierają, możecie im to dać, a jeszcze przez jakiś czas pożyją.

Jeśli, powiedzmy, drzewa umierają, jeśli im to dacie, to będą się dalej rozwijać. Jeśli dacie to zwierzętom, one zmienią się, ponieważ po raz pierwszy, odkąd tylko dostaliście tą siłę, oddajecie coś z powrotem naturze. Bo jak dotąd zawsze tylko braliście. A teraz po raz pierwszy zaczynacie jej coś dawać. Ponieważ współczucie po prosu płynie, ono niczego nie bierze, po prostu płynie do innych i właśnie to powinno się wam przydarzyć. Nie zadowalajcie się tym, co tanie, co pozbawione sensu, czymś, co jest swojego rodzaju naśladownictwem lub masowymi pomysłami. Ja mówię o kolektywności, w której każdy pojedynczy człowiek jest świadomy. To nie jest aktywność na skalę masową, to jest kolektywność. Niech was Bóg błogosławi. Mam nadzieje, że dziś wielu z was otrzyma Realizację i stanie się jednym ze swoim Duchem i poczuje swoją kolektywność. To tylko Moja nadzieja. Brighton to miejsce, które cenię szczególnie. Zawsze mówiłam, że Anglia to Serce Wszechświata. To bardzo ważne, że to jest serce, bez wątpienia, dlatego właśnie Blake powiedział, że stanie się ona Jerozolimą. Jest wiele prawdy w tym, co powiedział. Wiele rzeczy, które powiedział o Sahaja Yodze są całkowitą prawdą. Ale to serce jest ospałe. Ono śpi, to smutne. Tak jak mówię, że Europa jest wątrobą i ona pije, czy możecie sobie wyobrazić, jaki będzie stan rzeczy, nawet gorzej, jeżeli wszystko obróci się przeciwko swojej własnej istocie? A istotą Anglii jest to, że jest ona sercem. To oznacza, że ono wyraża, że ono rozprzestrzenia.

Cokolwiek dzieje się w Anglii, jest traktowane poważnie. Przypuśćmy, że wszyscy stajecie się głupimi ludźmi - wtedy cały świat taki się stanie. Odpowiedzialność, jaka na was spoczywa, jest tak wielka, a wy nie zdajecie sobie z niej sprawy. To, co robimy, jest bardzo ważną rzeczą. W tym kraju wygląda to bardzo mizernie, bo jest bardzo mało ludzi, którzy naprawdę przyszli do Sahaja Yogi i zostali. Myślę, że jest zaledwie garstka ludzi tego pokroju. Są małe dzieci, wielu jeszcze przyjdzie, za powiedzmy 10 lat. Jestem pewna, że to będą bardzo wartościowi ludzie. Poszukiwacze, którzy już tu są, to trochę nerwowi ludzie, ponieważ chcą się uczyć od Amerykanów i Europejczyków. Nie ma czego się od nich uczyć. To wy macie rozpowszechniać, wy macie nieść przesłanie. Wiem, że to jest bardzo ważny kraj i tak jakoś się stało, że mój mąż dostał posadę w Anglii. Jesteśmy tu od 8 lat, czy możecie w to uwierzyć? Będę tu może jeszcze co najwyżej przez cztery kolejne lata. Więc mam nadzieje, że coś się stanie i że w tym Brighton, które jest bardzo dobrym miejscem, wielu ludzi dostanie Realizację i pomoże w wyzwoleniu istot ludzkich. Dziękuje Wam bardzo. Niech Bóg was błogosławi. Jeśli macie pytania, musicie je zadać. Z całą szczerością muszę wam powiedzieć, że jestem waszą Matką i nigdy nie czułam się obrażona tym, że ktoś zadaje Mi pytanie. To bardzo ważne, ponieważ właściwie Ja nie mam żadnych pytań, wy musicie mnie pytać, Ja nie mam zupełnie żadnych pytań.

Pytania i odpowiedzi:
[Prashan] płacze, prawda, Michelle? Myślę, że lepiej go stąd zabrać. Lepiej go wyprowadź, bo podczas medytacji będzie przeszkadzał. Czy coś mu jest?

Jakieś pytania?

Jak ważny jest kolor w naszym życiu? Słucham?

Y: Jak ważny jest kolor w naszym życiu?

Kolor? Jest ważny, jeśli rozumiecie jego wartość wibracyjną. Każdy kolor, którego używacie, w połączeniu z innymi kolorami tworzy pewien współczynnik. Weźmy na przykład obraz. Każdy obraz jest oceniany według pewnych sztucznych miar w zwykłym ludzkim życiu. Nie wiem, jak go oceniają, ale w życiu duchowym oceniamy go z punktu widzenia wibracji. Na przykład, kiedy widzicie obraz, może być abstrakcyjny lub jakikolwiek inny, wyciągacie w jego stronę ręce.

Jeśli osoba, która go namalowała, jest zrealizowaną duszą... Na przykład, powiedziałabym, Michał Anioł. Był zrealizowaną duszą i stworzył Kaplicę Sykstyńską. Jeśli zobaczycie Chrystusa, którego namalował, jest on niezwykle bliski temu, jaki był Chrystus w rzeczywistości.

Ale inni, przedstawiają Chrystusa w tak okropny sposób, że płyną od tego złe wibracje. I, szczerze mówiąc, nie wiem, jak to się może ludziom podobać, ale niektórzy mówią: „Och, to wspaniałe i bardzo cenne”. Po prostu nie rozumiem, jak ktoś, kto nie jest w ogóle bliski Chrystusowi, używa złych kolorów, co jest wyrazem wewnętrznego brudu, który ludzie próbują wyrazić, rozumiecie.

Na przykład, by pokazać Chrystusa jako zwykły szkielet. To jest cynizm, tak sądzę. Jak osoba, która niosła cały krzyż, mogła tak wyglądać? Możecie to sobie wyobrazić. Był zdrowym mężczyzną. Nie tylko zdrowym, mógłby wziąć pięciu współczesnych ludzi i po prostu zakręcić nimi w powietrzu. Był tak potężną osobowością! I tylko taki człowiek może wyrzec się przemocy. A Jego brak przemocy ma w sobie chwałę, nieprawdaż? Jaki sens ma brak przemocy u kogoś, kto i tak jest słabeuszem?

A więc pokazują Chrystusa jako takiego słabeusza, nie mogę w to uwierzyć, i po prostu nie rozumiem, skąd wzięli te pomysły. Ale widziałam, jak takie posągi sprzedawano za bardzo wysoką cenę. Tak więc istoty ludzkie mają swoje własne systemy wartości. Ale Boskość ma inny.

A więc i kolor odgrywa rolę. Powiedzmy, możecie mieć kolory, na przykład czerwony, który obecnie, według psychologów, którzy są dość niemądrzy, muszę przyznać, ten czerwony kolor, ich zdaniem, jest bardzo zły. Ale tak nie jest. Czerwony to kolor Matki. Ponieważ pierwsze światło w łonie matki jest czerwone. Dziecko widzi czerwień. I dlatego ma ona najkrótszą, jak to nazywacie, długość fali. Wszystko, czym chcecie przyciągnąć uwagę, piłka do krykieta jest czerwona. Jeśli chcecie ostrzec: „Niebezpieczeństwo”, używacie czerwieni. Kolor czerwony ma swoją wartość. Biały ma swoją wartość.

Ale w ludzkim umyśle jest zupełnie inaczej. Mają swoje własne normy i formy, i tym podobne rzeczy, które, jak widać, przyjęli za swoje.

Na przykład musicie jeść widelcem i nożem. Widelec i nóż muszą być odłożone w określony sposób. Jeśli tak ich nie odłożycie, to nie należycie do elity.

I tak samo w sztuce, stworzyli taką konwencję, że ten kolor jest ładny, tamten kolor jest ładny, a wszystko musi być pastelowe. Teraz to zmieniają, bo najpierw mówili: „W porządku, możemy mieć niebieski”. To musi być stare. Więc mówią: „Dobrze, miejmy więcej niebieskiego, jakiegoś rodzaju...”

Szczególnie szary kolor. Całe niebo jest szare, wszystko jest szare, po co wam jeszcze szarość na ciele, i chodzenie w szarych garniturach, jak to kiedyś bywało, prawda? Ale teraz zdali sobie sprawę, że w szarości i błękicie nie ma ciepła.

Trzeba więc mieć coś ciepłego. I chcą dodać czerwień. Stopniowo do tego dochodzą, widzicie. Szary jest w porządku dla Indusów, którzy są tak pełni energii, że dla równowagi mogą nosić trochę szarości, to jest w porządku. Ale dla ludzi, którzy są w Anglii, myślę, że szarość to za wiele.

To po prostu ból głowy, patrzeć na jeszcze więcej szarości, a kiedy widzę metry szarości chodzące w tych garniturach, jestem naprawdę zszokowana. A zwłaszcza gdy macie na sobie te stroje, te pożyczone stroje, które nosicie. Niektórzy wyglądają w nich tak dziwacznie i niezgrabnie, a chodzą sobie, myśląc, że są pępkiem świata. Wyglądają naprawdę jak klauny.

Ale te formy i konwencje stworzyliśmy my, istoty ludzkie. Że „to jest forma, która jest najlepsza. Musicie nosić frak”. W porządku, frak wygląda ładnie, ale nie szary, w żadnym wypadku, mogę wam powiedzieć. Jeśli nosicie szarość wcześnie rano, to nie jest to, myślę, rather miłe dla Boga, bo jak można pokazywać szarość w piękny, słoneczny poranek? Powinniście nosić coś ładnego, czerwonego.

Y: Dziękuję.

Więc to wszystko jest bardzo różnorodne i piękne. Ale trzeba wejść do królestwa Ducha. Wtedy wszystko się układa, jak magnes – kiedy przyłożycie magnes, wszystkie opiłki układają się we właściwym kierunku. W ten sam sposób wszystko staje się tak systematyczne i zrozumiałe. Natychmiast wiecie, które miejsce daje wibracje, a które ich nie daje. Możecie wyczuć nawet krzesło, możecie wyczuć wszystko.

To bardzo interesujące. Nawet formy. Niedawno mówiłam wam o Mona Lisie. Jeśli wy, to znaczy, według współczesnych idei piękna, według których kobiety wyglądają jak chodzące komary, Mona Lisa wydaje się być brzydką kobietą. Ale ludzie wciąż są nią urzeczeni. Dlaczego? Ponieważ jest w niej ten współczynnik, który daje wibracje. Ona daje wibracje. Więc tylko w stanie świadomości wibracyjnej można osądzić, czy coś jest absolutne, czy nie. Ponieważ nie osiągnęliście jeszcze swojego absolutu.

Dla kogoś może to być dobry obraz, dla kogoś innego musi być przerażający. Tak?

Y: Matko, [wczoraj], kiedy mówiłaś o tej osiemdziesięcioletniej kobiecie, która jeździła konno [niezrozumiałe], wydaje mi się, że wszyscy czasem tak robimy, dlaczego śmiejemy się z cierpienia innych ludzi i [niezrozumiałe].

SM: Z cierpienia?

Y: Czasami śmieję się nieświadomie [niezrozumiałe].

O co chodzi? Pytasz, dlaczego cierpimy?

Nie, mówię, że jestem zmartwiony tym, że Matka śmiała się, kiedy mówiła o tej osiemdziesięcioletniej kobiecie jeżdżącej konno. I dlaczego Matka wtedy się śmiała i dlaczego my [niezrozumiałe].

Podejdź tutaj, nie słyszę cię, po prostu podejdź. Na pewno mówisz coś miłego, ale nie wiem, co to jest.

Matko, mówiłem, że śmiałaś się, kiedy opowiadałaś o tej osiemdziesięcioletniej kobiecie jeżdżącej konno. I wydawało mi się, że ja [niezrozumiałe] próbując to zracjonalizować, że to było [w jej pośpiechu] upadkiem na śmierć. Prawda? I będąc duszą wcale nie [niezrozumiałe], zastanawiałem się, dlaczego my, ja się śmiałem, i to z cierpienia, a także dlaczego Ty również?

Nadal nie zrozumiałam. Podejdź, podejdź. O co chodzi? Wiesz, że nie słyszę.

Mówiłaś o kobiecie jeżdżącej konno, tak?

SM: O czym?

Y: O tej osiemdziesięcioletniej kobiecie jeżdżącej konno.

Aha! Och, rozumiem, och, rozumiem. Tak.

Ale śmiałaś się i zastanawiałem się dlaczego, i dlaczego my też się śmialiśmy? [niezrozumiałe]

Ponieważ to nonsens, żeby osiemdziesięcioletnia kobieta wsiadała na konia. Widzisz, nie powinno się tego robić. Zapytaj jakiegokolwiek mędrca, powiedzmy, z Indii, weź wieśniaka, on po prostu się roześmieje. On by nie zrozumiał, dlaczego osiemdziesięcioletnia kobieta, widzisz, biedny koń, na ile jest w stanie zadbać o bezpieczeństwo tej starszej pani? Po co tak męczyć konia?

Starsza kobieta powinna wiedzieć, że jest obciążeniem dla konia. I nie powinna wskakiwać na konia, prawda? To takie proste. Starsza kobieta powinna zachowywać się jak osoba starsza, powinna zaakceptować swoją starość.

Bycie starym to wspaniała rzecz, wiecie. I to jest wspaniały czas, jaki ma się jako starsza kobieta. Ja na przykład najbardziej cieszę się moją starością. I myślę, że to wspaniała rzecz być starym. Ale zachowywać się jak piętnastoletnie dziecko i wsiadać na konia w wieku osiemdziesięciu lat, to jest złe.

To znaczy, że brakuje poczucia proporcji. Trzeba dojrzewać z czasem, rozumiecie, dojrzałość musi nadejść. Tak jak moje wnuki, chciałyby bawić się małymi samochodzikami, w porządku? Z kolei mój mąż chciałby bawić się swoim własnym samochodem, który jest prawdziwym samochodem. Ja natomiast, może, jestem trochę za stara i nadmiernie dojrzała. Mnie mogą nie bawić takie rzeczy, może wolałabym bawić się waszą Kundalini.

A więc to głupie, żeby osiemdziesięcioletnia kobieta wsiadała na konia. To absolutnie głupie. I głupie jest, żeby małe dziecko wsiadało na konia. Widzicie, wszystko powinno być robione stosownie do wieku.

Tylko dlaczego ona wsiadła na tego konia? Co? Dlaczego? Jaka potrzeba? Tylko dlatego, że w grę wchodzi jej ego, tak prosta rzecz jak ego. Ona nie chce zaakceptować swojego wieku. Nie chce się odnaleźć w roli dojrzałej, starszej pani. Miło jest być bardzo starym. Ona nie rozumie, jak miło jest być starym.

Tylko w tym kraju, nie wiem dlaczego, ludzie wyśmiewają starość, ale wszyscy wasi przywódcy są bardzo starzy, co jest zaskakujące. Na przykład Margaret Thatcher jest trochę starsza ode Mnie. Wszyscy wasi przywódcy są starzy, więc dlaczego wyśmiewacie starość, nie rozumiem. Dopóki nie jesteście starzy, nie zostaniecie zaakceptowani jako przywódcy, nawet w tym kraju. Brytyjczycy pod tym względem są dość mądrzy. Myślę, że tylko William Blake był postacią, która była bardzo młoda.

I to jest coś niezwykłego. W pewnym sensie starość jest bardzo szanowana. I musicie szanować swoją starość, a nie zachowywać się jak piętnastoletni chłopiec, wsiadając na konia, rozumiecie. I ten koń musiał być zdenerwowany, jestem pewna, ponieważ koń rozumie, kto na nim jedzie. W porządku?

Próbowałam powiedzieć o tym, jak ludzie głupieją i nie rozumieją, jak głupio postąpili, ponieważ kieruje nimi tylko ego.

I: Ale dlaczego śmiejesz się z ego?

SM: Słucham?

Przepraszam, Matko. Dlaczego śmiejesz się z ego?

Śmiać się z ego? A co robicie z głupotą? Można się z niej tylko śmiać. Z ludzi, którzy są głupi, możemy się tylko śmiać, prawda? Co innego możemy zrobić?

Są głupi, zaskakująco głupi. Bo, widzicie, ta kobieta mogła zająć się Sahadźa Jogą, mogła zostać uzdrowiona, mogło być z nią wszystko w porządku, mogła pomagać ludziom. Zamiast tego spędzała czas, jeżdżąc konno. Robiła to już dawno temu. Dlaczego robi to nadal? Dlaczego ona nie myśli? Że zostało jej bardzo niewiele lat, a to są ważne, bardzo ważne lata. Niech zrobi coś sensownego. W tym nie ma sensu. Jedyne, co można zrobić, to śmiać się. To bez sensu.

Jaki jest sens w jeżdżeniu w ten sposób na koniu? To jest opętanie przez ego, tak myślę. Koń, samochód i wszystkie te rzeczy, to są rzeczy związane z ego. Znam pewną panią w Indiach, której mąż był gubernatorem, i myślałam, że jest rozsądną kobietą. Ale jak tylko odszedł z urzędu gubernatora, ona zmarła. Zsiadła z konia.

Ale dobrze jest się śmiać, prawda? Gdyby ktoś opiekował się pacjentami chorymi psychicznie i widział te wszystkie szalone, drobne rzeczy, które robią, nie mógłby się nimi opiekować, gdyby płakał, zamiast się śmiać.

Tak, rozumiem.

Widzicie, musimy się śmiać z wielu rzeczy. To jest żart, wiecie, przez cały czas, cała ta rzecz jest dramatem, w którym widzicie coś głupiego, wtedy się śmiejecie, widzicie coś śmiesznego, śmiejecie się. Lepiej się śmiać, niż złościć.

Lepiej się śmiać, niż złościć, prawda? Jaki jest pożytek ze złości na kobietę, która już nie żyje? Nie ma w tym mądrości. Taki sposób życia, widzicie, jest pozbawiony mądrości. To właśnie próbowałam powiedzieć: osoba zdominowana przez ego traci swoją mądrość.

Nie ma w tym żadnej mądrości. Ludzkie życie jest bardzo cenne, nie można go marnować. Gdyby ta kobieta żyła – znałam ją bardzo dobrze, dlatego mówię – zrobiłaby coś dobrego. Jej życie miałoby jakiś sens, ale ją to nie obchodziło.

Więc śmiejesz się [kiedy widzisz żałosne rzeczy].

SM: Słucham?

I: Śmiejesz się [kiedy widzisz żałosne rzeczy].

Widzicie, śmieję się, bo co mam teraz zrobić? To znaczy, co począć? Było mi bardzo przykro, jej mąż został teraz sam, nie wie, co robić, a ja nie wiem, co robić. Ponieważ jej mąż jest bardzo miłym człowiekiem, jest bardzo ważną osobą w kraju. Jest uważany za lorda czy kogoś takiego, jest też ministrem – nie wiem, czy jest teraz ministrem, czy nie – znam ich bardzo dobrze. I ten biedak jest teraz... nie wie, jak zarządzać domem, niczym, został z niczym. A jeśli zapytacie tego pana, powiedział: „Nie wiem, dlaczego moja żona miała takiego bzika na punkcie koni”. Nie można się spodziewać takich rzeczy, więc po prostu się śmiejesz.

Lepiej się śmiać, niż być poważnym, prawda? Tylko jeśli ktoś umiera w waszej rodzinie, wtedy w porządku, ale poza tym cały czas widzimy ludzi, którzy bardzo poważnie podchodzą do spraw i co robią? Co my zrobiliśmy? Co zrobiliśmy z całą naszą powagą? Stworzyliśmy te wszystkie bomby atomowe dla naszej zagłady?

Co osiągnęliśmy z całą tą powagą? Musimy się śmiać i trzeba się śmiać, i naprawdę cieszyć się grą Boskości. To jest piękne. Kiedy bardziej się otworzycie, będziecie się śmiać o wiele więcej.

Jakieś inne pytania?

Mędrcy z Indii zawsze nam mówili, że kiedy medytujemy i robimy pranajamę, kręgosłup musi być prosty. Dlaczego tak jest? Czy Kundalini się nie podniesie, jeśli kręgosłup nie jest idealnie prosty?

Widzicie, te metody stosowano w czasach, które dawno minęły. Jogasutry Patańdźalego były praktykowane dawno, dawno temu, kiedy mieliśmy zupełnie inny styl życia. Mieliśmy cztery warnaśramy.

Pierwszy był taki, że człowiek musiał żyć w całkowitym celibacie i iść do guru, mieszkać w lesie, pobierać nauki u guru do 25. roku życia, rozumiecie. To był wiek, kiedy wybierano niektórych ludzi do Samorealizacji, ale bardzo niewielu.

I wtedy mówiono im o ośmiu rzeczach zwanych asztanga jogą, w której jedną z części były jama i nijama, co oznaczało korektę ciała, korektę moralności, korektę zachowania, wszystkiego. Jama, nijama. Nijama oznacza prawa.

Otóż, ponieważ małe dzieci, jeśli zbytnio zginają kręgosłup, to i tak nabawią się problemów. Więc mówiono, że musicie utrzymywać kręgosłup prosto.

Ale ta pranajama, o której mówili, była wykonywana, będziecie zdumieni, po ustanowieniu Ducha. Nazywało się to Iśwara pranidhana. Nazywało się to ustanowieniem Ducha. Kiedy Duch jest już ustanowiony, wtedy Kundalini zaczyna się poruszać i wtedy wiecie, która czakra się blokuje.

W zależności od czakry, musicie wykonać określone ćwiczenie. Ale współczesna praktyka jest zupełnie inna. To nie ma z tamtym nic wspólnego. Po prostu wzięli tylko tę część, w której trzeba wykonywać ćwiczenia. I to doprowadza mnie do szału, kiedy widzę, że to ćwiczenie jest jak branie wszystkich lekarstw naraz, bez zrozumienia, kiedy należy wykonać które ćwiczenie, na którą część i jaka jest potrzeba.

Bo dopóki Kundalini się nie porusza, skąd macie to wiedzieć? Więc wszystko jest postawione na głowie. To tak, jakbyście, nie uruchamiając samochodu, zaczęli poruszać kołami i wszystkim innym.

A więc to, co ludzie dzisiaj robią, jest całkowitym przeciwieństwem tego, co powinni robić. Innymi słowy, mogę powiedzieć, że to wszystko jest sztuczne, ponieważ Kundalini się nie poruszyła.

Najpierw musi poruszyć się Kundalini, najpierw musiała być wykonana Iśwara pranidhana. I to jest dzisiejszy problem z ludźmi, którzy praktykowali hatha jogę. Ponieważ stwierdzam, że ich serce ma problem.

Chociaż są poszukującymi, robią to z potrzeby poszukiwania, bez wątpienia. Ale problem polega na tym, że to, co robią, jest bardzo fragmentaryczne.

A więc mędrcy mówili, że wasz kręgosłup powinien być prosty. Nasz kręgosłup powinien być prosty, bez wątpienia. Przynajmniej kiedy rośniemy, a nasz kręgosłup rośnie, wtedy powinien być prosty, bo jeśli nie jest, nabawicie się skrzywienia, a to nie jest dobre.

Ale Kundalini się podniesie, czy jesteście zgarbieni, czy nie, wierzcie Mi, podniesie się. W jakiejkolwiek byście byli pozycji, doświadczycie wzniesienia Kundalini.

To wszystko. To jest coś wyjątkowego, powinnam powiedzieć, to już tu jest! Tak zostało to już przepowiedziane. Zastanawiam się, czy ci ludzie mają artykuł przygotowany przez Gawina. Przejrzał on pewne stare księgi Bhrigu Muniego, który pisał jakieś dwa, trzy tysiące lat temu o tego typu wydarzeniu, które będzie miało miejsce w określonym czasie, i powiedziano, że w 1970 roku to powinno się wydarzyć. A ja zaczęłam tę pracę w 1970 roku.

Coś wyjątkowego. Co jeszcze?

Wasza Świątobliwość, pośrednio podkreśliłaś Boską moc i jako chrześcijanin chciałbym wiedzieć, o to stworzenie Boże, i zgodnie z filozofią chrześcijańską, gdzie jest powiedziane, że jesteśmy, trzymałbym się filozofii naszego Chrystusa, a On mówi, że sposobem na wzbogacenie waszego Ducha jest całkowite zaparcie się ciała, włączając w to seks. Czy tego samego uczysz?

Oczywiście, w stu procentach.

Uczę tego i robię to, co Chrystus już o Mnie przepowiedział.

To znaczy, że zapierasz się wszystkich swoich pięciu zmysłów, włączając w to ciało?

Czego? Zapieram się czego?

Swoich pięciu zmysłów, swoich pragnień.

Nie, nie, nie powiedziałam tego. Nie powiedziałam tego.

W takim razie jak wyjaśnisz „zaparcie się ciała”?

Nie, nie. Niczego się nie zaparłam. Nie, żadnego zapierania się. To, co powiedział Chrystus, to: „Musicie się narodzić na nowo”.

A obecna filozofia to jest: „Boże, ratuj nas”, ponieważ to, co zrobiono z Chrystusa, jest czymś, czego nie potrafię zrozumieć. Bo nie widzą, że nie stają się Duchem. Stają się? Nie! Robią to?

Filozofia to zupełnie inna sprawa. Możecie stworzyć wszystko ze swojej filozofii. Ale to, co Chrystus precyzyjnie powiedział, to to, że macie stać się Duchem. Powiedział, że wasze ręce będą mówić. A co z tym? Wasze ręce będą mówić po tym, rozumiecie. To, co powiedział Chrystus, wydarzy się, a nie to, co ci ludzie wam mówią.

Co oni osiągnęli? Powiedzmy, wasz przodek mógł być chrześcijaninem, jego przodek, albo wszyscy mogli być chrześcijanami. Co osiągnęli? Nic! Dziś w tym kraju sprzedaje się kościoły. Dlaczego? Ponieważ nie byli w stanie dać odpowiedzi.

Ja jestem tu, by dać odpowiedź. Jestem tu, by udowodnić Chrystusa. Jestem tu, by udowodnić wszystko, co jest napisane w Biblii. Jest też powiedziane: „Pocieszyciel przyjdzie i wy to osiągniecie, przez co poznacie Mojego Ojca na zawsze”. Co to jest?

Oni, ci filozofowie, nie rozpoznają Mnie, nie rozpoznają, zaprzeczą. On powiedział: „Będziecie Mnie wzywać: Chryste, Chryste, a Ja was nie rozpoznam”. To są ci ludzie.

To nic innego jak sposoby na zarabianie pieniędzy. To takie proste.

Napisano, że Chrystus to mówił: „Jeśli chcesz iść za Mną, zaprzyj się samego siebie, wtedy przyjdź i naśladuj Mnie”.

SM: Co takiego?

Y: Zaprzesz się samego siebie.

Nie, nigdy tego nie powiedziałam, czego ty słuchasz? Widzisz, niemożliwe, mówi Chrystus.

Co to jest, zaparcie się samego siebie?

Tak. Jeśli chcesz iść za Mną, zaprzyj się samego siebie, weź swój krzyż i naśladuj Mnie. Czy to jest to samo, co Ty próbujesz [niezrozumiałe]?

Co, co on mówi? Jeszcze raz, co powiedział Chrystus? Podejdź tu, po prostu podejdź.

Powiedział, że Chrystus powiedział, że powinniście zaprzeć się swojego ciała. - Jesteś kim? Chrystus powiedział, że powinniście zaprzeć się swojego ciała, wziąć krzyż i...

Tak, tak, tak, tak, ciała. Tak, tak, o to właśnie chodzi, tak.

Chciałbym wiedzieć, czy tego samego uczysz?

Oczywiście, Moje dziecko, to jest dokładnie to, czego On uczył i co obiecał. On mi pomógł.

Proszę, powiedz mi, jak po prostu zaprzeć się samego siebie?

Nie zapierasz się. W rzeczywistości to, co się dzieje, to fakt, że stajesz się Duchem. Widzisz, kiedy stajesz się Duchem, zaczynasz widzieć swoje ciało jakby z zewnątrz.

Y: Tak, rozumiem.

SM: W porządku? Kiedy jesteś w wodzie, wtedy boisz się wody, jesteś w wodzie, ale jeśli zostaniesz zabrany do łodzi, czy nie widzisz wody? Ale jesteś z dala od niej. To wszystko.

To się dzieje. To jest wydarzenie. To znowu jest wydarzenie. W porządku? To, czego uczył Chrystus, jest dokładnie tym, co robię.

Ale nie te kościoły, wierzcie Mi. Przykro mi to wam mówić.

W pewnym sensie to jest samozaparcie.

To nie jest samozaparcie, to jest wydarzenie.

I: To jest wydarzenie.

SM: Stajesz się Duchem i zaczynasz postrzegać siebie w trzeciej osobie. W porządku? To jest nowa rzecz, która dzieje się w waszej świadomości, dzięki której zaczynacie postrzegać siebie w trzeciej osobie.

Nie robicie tego racjonalnie: „Zapieram się samego siebie”. Tego wszystkiego nie robicie. To dzieje się w waszej świadomości, dzięki czemu możecie zacząć widzieć siebie z dystansu.

Wtedy to ciało i te wszystkie rzeczy nie są tak ważne. Ważna jest duchowa radość. To powinno się wydarzyć, to jest prawdziwy chrzest. Właściwie czujecie, jak Kundalini wznosi się tutaj i przebija się. Ma miejsce prawdziwy chrzest.

Czujecie całą siłę wznoszącą się i pulsującą tutaj, i przebijającą tę część. To jest prawdziwy chrzest.

To nie jest tak, że ktoś po prostu kładzie wam rękę, sztucznie, i mówi: „Teraz jesteś ochrzczony”. To nie tak. To jest rzeczywista rzecz, która powinna się wydarzyć, prawdziwe, namacalne zdarzenie. W porządku?

Niech Bóg was błogosławi.

Jak jest powiedziane, chłodny powiew, chłodny wiatr Ducha Świętego, naprawdę czujecie chłodny wiatr Ducha Świętego wydobywający się z waszej głowy. Naprawdę to czujecie. W porządku?

To wszystko musiało być udowodnione. Tak.

Czy wierzysz w Odkupienie, jak powiedziano?

Oczywiście. To dzieje się tylko dzięki Odkupieniu.

Dzięki Odkupieniu. Zgadza się.

Ale w tym celu nie musicie się z niczego przede Mną spowiadać, nie spowiadacie się z niczego, absolutnie z niczego. To się po prostu dzieje, w porządku?

On jest taki [niezrozumiałe].

Niech Bóg cię błogosławi.

Mówię wam, jeśli naprawdę przeczytacie Biblię w uczciwy sposób, zrozumiecie Sahadźa Jogę bardzo dobrze. Musicie przeczytać ją ponownie po Realizacji. Będziecie zdumieni, jak wiele prawd zostało ukrytych przez tę tak zwaną filozofię.

To naprawdę bardzo smutne, co zrobili z Chrystusem. Czasami czuję, że to jest drugie ukrzyżowanie Chrystusa.

Zabawne rzeczy, jak Papież przyjeżdżający tutaj, a protestanci mówią: „Jesteśmy fundamentalnie różni”. Jak oni mogą być chrześcijanami? Czy Chrystus jest ich fundamentem, czy nie? Jak Chrystus może być dwiema różnymi rzeczami?

Po prostu nie rozumiem tych ludzi, postępujących w ten sposób. Dlaczego tak się dzieje? Bo nie wierzą we własną Jaźń ani, tak naprawdę, w Chrystusa. Wierzą w tworzenie dogmatów, podziałów, nienawiści, tego wszystkiego.

Jak można to robić w imię Boga? Jak można?

Robi się to w każdej religii, bez wątpienia. Nie tylko chrześcijanie są ekspertami, każdy to robił. Żydzi to kolejna grupa. Mamy tu żydów, mamy tu chrześcijan, mamy Hindusów i Muzułmanów.

Po Realizacji widzą oni, jaką krzywdę wyrządzono w imię Boga. Ci fundamentaliści, ci fanatycy, wszyscy oni myślą, że są tymi wybranymi. To bardzo wygodne zaświadczenie, które wystawia się samemu sobie – że jest się wybranym.