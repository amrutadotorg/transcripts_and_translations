9 फेब्रुवारी 1991
Mahashivaratri Puja
New Delhi (India)
Talk Language: English, Hindi | Translation (Hindi to Marathi) - Draft

(Marathi Translation of Hindi Talk)

शिवांच्याविषयी असं सांगितलं जातं की ते एकदम भोळे आहेत, खूप सरळ आहेत, त्यामुळे त्यांना समजून घेणं अतिशय कठीण आहे. शिवांचे पूजन होत असताना त्यांचे गुणधर्म आपल्यामध्ये विकसित झाले की नाही, हे लक्षात ठेवलं पाहिजे. यासाठी सर्वांत आधी कुंडलिनीच्याच गतीला समजून घेतलं पाहिजे.

जेव्हा कुंडलिनीची जागृती होते, त्यावेळी ती सर्वप्रथम आपल्या शरीराला स्वास्थ्य देते, कारण शरीराचं स्वास्थ्य जरुरीचं आहे आणि यामुळे आपलं चित्त पहिल्यांदा आपल्या शरीराकडे जातं. सुरुवातीला सगळे मला हेच सांगतात की मला ही शारीरिक व्यथा आहे, मला हा रोग आहे. किंवा काही लोक शरीराने हट्टपुष्ट असतात, तेव्हा ते मला त्यांची कौटुंबिक व्यथा सांगतात. कारण जेव्हा आपण लोक जागृत अवस्थेमध्ये असतो, तेव्हा आपलं चित्त या सर्व गोष्टींकडे आकर्षलेलं असतं आणि यामुळे आपण लोक बऱ्याच त्रासांत असतो.

जसजसं आपण सहजयोगात याल, तसतसं आपल्याला हेच दिसेल की आपण आपल्या शरीराची किंवा सांसारिक गोष्टींची किंवा मानसिक दुःखाचीच चर्चा करीत असतो. यासाठी पहिल्यांदा ही व्यवस्था केली गेली की शरीराचा पूर्णपणे त्याग केला जाईल. त्याच्याकडे लक्ष देता नये, त्याला कष्ट दिले पाहिजेत. जर आपण पलंगावर झोपत असलो, तर खाली उतरून आपण लाकडाच्या पलंगावर झोपा, मग त्यावरून आपण चटईवर झोपा, मग आपण जमिनीवर झोपा, मग दगडांवर झोपा. अशा अनेक प्रकारे शरीराला पक्कं केलं जातं, ज्यायोगे शरीर त्रास देणार नाही.

त्याचप्रकारे खाण्यापिण्याचे. जर माणसाला खाण्याची खूप लालसा आहे, तर आपण एक दिवस उपवास करा, मग सात दिवस उपवास करा, मग चाळीस दिवस उपवास करा. जी गोष्ट आपल्याला आवडत नाही, ती गोष्ट खा. मग जर आपल्याला कपड्यांचा खूप शोक आहे, तर आपण साधे कपडे वापरा. नंतर आपण हलके कपडे वापरा. मग हिमालयावर जा आणि तिथे सर्व कपडे उतरवून थंडीत कुडकुडत राहा. याचप्रकारे कोणाचा असा नखरा असतो की मला चांगलं घर हवं. हल्ली जशा सगळ्या गोष्टी फार जास्त येऊ लागल्या, तशा आम्हा लोकांच्या इच्छा आणि प्रवृत्त्या वाढल्या, आमचं चित्त तिथे जास्त लागत जातं.

सहजयोगामध्ये उलटा हिशोब केला आहे. सहजयोगात तुम्हांला ना घर सोडायचं आहे, ना दार; ना खाणं-पिणं सोडायचं आहे, ना वस्त्रांचा प्रश्न. तुम्ही सगळे जसे आहांत, तसेच राहायचं आहे आणि यामध्येच तुमच्या कुंडलिनीचे जागरण होणार आहे.

आता सहजयोगामध्ये उलटा कारभार आहे. पहिल्यांदा तर आम्ही वरचं शिखर तयार केलं, त्याला उघडलं—सहस्रार उघडलं. सहस्रार उघडून सांगितलं की आता आपण लोकांनीच आपल्याला ठीक करा. तरीसुद्धा आम्ही लोक समजू शकत नाही. सहजयोग फार कठीण गोष्ट आहे, जितकी सरळ आहे, तितकीच कठीण आहे, कारण आपल्या आतमध्ये अनेक नाड्या आहेत आणि त्या नाड्यांना उघडण्याची एकच पद्धत आहे की आपलं चित्त जे आहे, ते इकडे-तिकडे भटकता नये.

तर, सहजयोगांत हे तर कोणी सांगत नाही की तुम्ही खाणं-पिणं सोडून द्या, तुम्ही उपवास करा आणि हिमालयात थंडीत बसा. पण काय केलं पाहिजे, ज्यामुळे आपली प्रगती होईल? तर सर्वात आधी आपल्याला आपल्या अंतर्मनात जाऊन विचार केला पाहिजे की, ‘हे मी काय करतो आहे?’ जसे आपण कुठे गेलात आणि पाहिलं की आपल्याला झोपायला जागा मिळत नाही, तर ताबडतोब आपण जाऊन तक्रार करायला सुरुवात करणार की, ‘श्री माताजी, झोपायला जागा नाही मिळाली!’ त्यावेळी असा विचार केला पाहिजे की, ‘मी असं का सांगतो आहे? कारण मी माझ्या शरीराविषयी चिंता करतो आहे की मला झोपायला जागा मिळाली नाही?’ आता अशावेळी असा विचार केला पाहिजे की, ‘चांगलं झालं की मला जागा मिळाली नाही. आता झोपा जसे झोपायचे आहे तसे! आपल्या शरीराला झोपण्यासाठी चांगली जागा का पाहिजे? जगात किती लोक आहेत जे रस्त्यावर झोपतात. तू कोण मोठा लागून गेलास, की तुला झोपायला चांगली जागा पाहिजे?’ असा प्रश्न शरीराला करा.

आजकाल तर शरीराचे चोचले फारच जास्त निघाले आहेत. जसं आम्ही हे कपडे घातले तर याचं हे मॅचिंग झालं पाहिजे. अशा तऱ्हेच्या आधुनिक गोष्टी निघाल्या आहेत आणि त्याचे जे परिणाम आहेत, ते इतके जास्त कृत्रिम आहेत की आपल्याला समजत नाही की आपण लोक या कृत्रिमतेचे पूर्णपणे गुलाम होत चाललो आहोत. याचा अर्थ असा नव्हे की आपण विक्षिप्त व्हा. पण तुम्ही सहजयोगी आहांत, कोणी विशेष आहांत. तुम्ही असं का करता? मी माझ्या शरीराचा इतका विशेष आराम का पाहतो? मी तर एक विशेष आहे. विशेषचा अर्थ हा की आपल्या चित्तामध्ये ही जी चलबिचल आहे, तिला थांबवायचं. चित्ताला लीन करायचं चैतन्यामध्ये. पण चित्त जर इकडे-तिकडे जात असेल, तर ते चैतन्यामध्ये कसं लीन होईल?

आपल्या हृदयामध्ये, जिथे श्री शिवांचा वास आहे, तिथे चार नाड्या आहेत. त्यामधून एक नाडी मूलाधारापर्यंत जाते आणि त्याच्यापुढे नरक. तर लोक असं म्हणतात, ‘यांत काय वाईट आहे?’ पण आपण सहजयोगी आहांत, आपण नरकामध्ये कशाला जाता? तर आपल्या चित्ताकडे लक्ष दिलं पाहिजे की मला ही वासना का आहे, जी मला नरकाकडे घेऊन चालली आहे? मी तर एक पाऊल वर ठेवून आहे आणि एक कबरीमध्ये.

त्याची दुसरी नाडी आहे, ती नाडी आपल्याला इच्छेकडे घेऊन जाते. म्हणून बुद्धांनी साफ-साफ सांगितलं होतं की कोणतीही इच्छा करणे हेच आपल्या मृत्यूचे कारण आहे. आपली इच्छा बिलकुल संपली पाहिजे, फक्त शुद्ध इच्छा राहिली पाहिजे. ते कसं होणार? आपण विचार करा, ‘मला अशी इच्छा का होते? या इच्छेकडे मी का धावतो आहे? अशा मला अनेक इच्छा झाल्या, त्याचा मला काय फायदा झाला?’ तर, जे काही मिळतंय, त्यातच आनंद मानणं हे एका सहजयोग्याचं कर्तव्य आहे.

तर, शुद्ध इच्छेची जेव्हा आपण इच्छा करता, तेव्हा कुंडलिनी जेव्हा चढते, तेव्हा ही जी इच्छेची नाडी खालच्या बाजूला झुकलेली असते, ती ऊर्ध्वगती होते. त्यात शुद्ध इच्छा भरली जाते. या इच्छेला आपण आनंदामध्ये लीन करायचं आहे, कारण श्री शिवांचे तत्त्व जे आहे, त्यांचा स्वभाव 'आनंद' आहे. म्हणून प्रत्येक गोष्टीमध्ये आनंद शोधला पाहिजे. कोणी सिनेमाला जातो, तिथे पाहतो की कोणी डोंगरावरून पडणार आहे. तर सांगतो की, 'अरे, तू डोंगरांवरून पडणार आहेस!' तर तो सिनेमा आहे, तो काय तुमचं बोलणं ऐकू शकतो? अशा प्रकारे प्रत्येक गोष्टीचा ठेका घेऊन बसतात आणि अशा तऱ्हेने आपल्या बुद्धीमध्ये पूर्णपणे फक्त विचारशृंखला तयार करतात. पण जे काही आपण बघता, ते नुसतं बघणं आलं. एका कटाक्षातसुद्धा निरीक्षण होऊन जातं. पण ते बघणं नसतं, त्याला निरंजन पाहणे म्हणतात. त्यात काही रंजन नसतं, त्याबाबतीत काही प्रतिक्रिया नसते. तर निरंजन बघणं हे सुद्धा शिवाचंच तत्त्व आहे.

आता तिसरी नाडी आहे, ज्यामध्ये प्रेम उभारून येतं. 'माझा मुलगा, माझी बहीण, माझे वडील, माझा नवरा'—सगळी जगभराची नाती! यांतही बरेच लोक गुंतून राहतात. सहजयोगातही वर्षानुवर्षे ते सुटत नाही. आता हे सांगावं की ही नाती व्यर्थ आहेत, ही गोष्ट ठीक नाही. तर इतके ममत्व की, आपल्या मुलांसाठी तुम्ही कोणाचा खूनही करून टाकाल. पूर्वीच्या जमान्यात सांगत होते की सगळ्यांचा त्याग करा, घराचा त्याग करा, मुलांचा त्याग करा, सगळे सोडून जंगलामध्ये जाऊन एकांतवास करा. सहजयोगामध्ये असं नाही, कोणाचा त्याग करायचा नाही, सगळ्यांना आपलं करायचं आहे. कारण सहजयोग एक व्यक्तिगत कार्य नाही की आपण जाऊन एकांतात बसले आणि तपस्या केली आणि खूप उच्च झाले, तर काय फायदा झाला?

आपल्याला तर सारं जग ठीक करायचं आहे. तर असा विचार करायचा की मी आपलेपणा फक्त थोड्या लोकांमध्ये सीमित का करून ठेवतो? एका झाडामध्ये जर पाणी सोडलं, तर त्याचे जे सत्व येतं, ते झाडाच्या प्रत्येक फांदीमध्ये, प्रत्येक फळामध्ये जातं आणि परत येतं. पण जर ते एका फुलातच अडकलं, तर ते फूलही मरेल आणि झाडही. तर ज्याला निव्याज्य प्रेम म्हणतात की, देवी जेव्हा कोणासाठी काही करते, तेव्हा त्यांच्या हे लक्षात राहत नाही की हे काही केलं होतं. ते करुणामय आहे, करुणेच्या सागरामध्ये लीन झालं आहे. ज्याला त्रास आहे असं कोणी आलं की तो म्हणतो, 'याचा त्रास ठीक करा.' त्यांना उतरलं पाहिजे, या करुणेमध्ये उतरलं पाहिजे. करुणा करुणेसाठी असते, काही कामासाठी, कारण किंवा नात्यांसाठी नसते. जसा समुद्र कुठेही खड्डा झाला की तो पाणी भरून टाकतो, तसा करुणेचा स्वभावच आहे. ‘स्व’ म्हणजे आत्मा. आत्म्याचा भाव, जेव्हा तो आत्म्याचा भाव आपल्यामध्ये येईल—फक्त करुणा. मग या सर्व गोष्टी तुटून जातील की दिल्लीत राहणारे, मुंबईत राहणारे वगैरे.

आता चौथी नाडी आपल्यामध्ये जी आहे, ती अत्यंत महत्त्वपूर्ण आहे. हृदयामध्ये ती चौथी नाडी कुंडलिनीच्या जागरणानेच जागृत होते आणि डाव्या विशुद्धीमधून निघून मस्तकात जाऊन कमळाला उमलवते. जेव्हा आपलं चित्त या सगळ्या गोष्टींमध्ये लीन होऊन जातं, तेव्हा जसं काही या कमलामध्ये जीव येतो, त्यामध्ये शक्ती येते. त्याप्रमाणे असं शुद्ध चित्त ज्या माणसाचं होतं, त्याच्या हृदयाची कळी उमलते आणि ते कमलरूप होऊन सहस्रारावर आच्छादून राहतं. मग त्याचे तत्त्व, त्याचा सुगंध, चारी बाजूला पसरतो आणि अशी व्यक्ती एकदम नतमस्तक होऊन जाते. कोणी जर त्याला म्हणाले की, ‘तुम्ही माझे मोठे काम केले, मोठा चमत्कार केला,’ तर ती गोष्ट त्याला स्पर्श करीत नाही. जशा आनंदाच्या लाटा बाहेर काठावर जाऊन नाद करतात पण परत येत नाहीत, त्याच प्रकारे ज्या व्यक्तीची ही स्थिती होते, त्याचं सारं कार्य बाहेर नाद करते, त्याचा परिणाम बाहेर दिसून येतो.

आता आपल्यासाठी पण आवश्यक आहे की, जर आपल्यासाठी एवढी मेहनत करतात, तर आपणही या शुद्धतेला मिळवलं पाहिजे. तर पहिल्यांदा जे शरीर, ज्याला आपण धिक्कारत होतो, त्याला आपण मानत नव्हतो, तेच शरीर एक यज्ञ होऊन जातं.

सहजयोगामध्ये सर्वात मोठी गोष्ट ही आहे की, हे जे कृतयुग सुरू झालं, तुमच्या पूर्वपुण्यांमुळे, आपल्याला जास्त त्रास तर काही होतंच नाही. सगळ्या गोष्टी समोर येऊन उभ्या राहतात, सगळा साक्षात्कार होत राहतो. तुम्ही म्हणता चमत्कार होत आहे, सगळ्या गोष्टी तुम्हाला सुलभतेने मिळतात. तुमची बहुतेक कामं सरळ, सहज होऊन जातात. ‘शोभना सुलभा गति!’ म्हणजे आपली शोभा आणि मान या प्रकारचा आहे. जीवनात अत्यंत सुलभ रितीने आपण याला प्राप्त करू शकता. कोणतंही अशोभनीय काम करण्याची गरज नाही.

तर ही एक प्रकारची फार सूक्ष्म मायासुद्धा आहे. यात असा विचार करता नये की हे सगळे चमत्कार आपल्यासाठी होत आहेत कारण आपण कोणी फार मोठे सहजयोगी आहोत. पण असा विचार केला पाहिजे की आपल्या अंतर्यामी परमात्म्याबद्दल, शिवाबद्दल, कुंडलिनीबद्दल विश्वास दृढ होईल, यासाठी चमत्कार होत आहेत आणि याला दृढ करण्याचे कारण हे आहे की, आपण आपल्या चित्ताला शुद्ध करायला पाहिजे, कारण शिव चित्तस्वरूप आहेत. त्यांच्या चित्ताच्या शक्तीला 'चित्ती' म्हणतात. ते चित्त आहे. म्हणजे, ज्या चैतन्याबद्दल आपण जाणता, त्या चैतन्याचं जे चित्त आहे, तो श्री शिवांचा प्रसाद आहे. याचा अर्थ साऱ्या जगामध्ये त्याचं चित्त पसरलं आहे. आणि जेव्हा तुम्ही म्हणता, ‘चमत्कार झाला, ही गोष्ट घटित झाली,’ तेव्हा हे जाणलं पाहिजे की हे जे चित्त आहे, ज्याला आपण चित्ती म्हणतो, त्याने हे कार्य केलं आहे. अणू, रेणू, प्रत्येक गोष्टींत त्याचं चित्त आहे, पण चित्ताचा अर्थ असा होतो की ते साक्षी आहेत, पाहत आहेत आणि कार्यान्वित जे आहे ते ब्रह्मचैतन्य आहे. ब्रह्मचैतन्य देवीची शक्ती आहे आणि ती कार्यान्वित आहे आणि ती त्या बघणाऱ्याला जाणते. आणि त्या शक्तीची पूर्ण वेळ हीच लीला आहे की त्या बघणाऱ्याला खूष ठेवायचं आहे.

जर आपण आज शिवाची पूजा करीत आहांत, तर या मी ज्या चार नाड्या सांगितल्या, त्यांच्याकडे लक्ष द्या आणि ज्या प्रकारे मी तुम्हाला सांगितलं आहे की कशा प्रकारे आपल्याला या चार गोष्टींमध्ये चित्ताला लीन केलं पाहिजे, ही काही मोठी गोष्ट नाही पण सूक्ष्म आहे. आणि नंतर तुम्ही मला सांगा, या प्रकारे मन आत करून स्वतः स्वतःला विचारा. जे आपल्या चित्ताला शुद्ध केलं आहे, त्यामुळे आपल्याला एकदम कळेल की तुम्ही शिवाच्या सागरामध्ये पूर्णपणे बुडून गेला आहात. आणि अशी दशा आपणा सर्वांची व्हावी, अशीच माझी एक शुद्ध इच्छा आहे.