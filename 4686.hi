9 फ़रवरी 1983
Talk to Sahaja Yogis
New Delhi (भारत)
Talk Language: English, Hindi | Transcript (Hindi) - Draft

Sickness and its cure. Jangpura, New Delhi (India), 9 February 1983.

जंगपुरा के कितने लोग आये हुए हैं ? नहीं माने जो सहज योगी नहीं हैं, वो जंगपुरा के कितने आये हैं ? जो सहज योगी नहीं हैं  ऐसे जंगपुरा के कोई लोग आये हैं क्या ?

न जाने यहाँ  के दिल्ली के लोगो ने कभी कुण्डलिनी के बारे में सुना है या नहीं। और आप में से कुछ लोग नए आये हैं।  लेकिन बाकी जितने लोग हैं वो जानते हैं कि  कुण्डलिनी क्या चीज है ? , वो क्या काम करती है?, वो हमारे कौन से शरीर के किस हिस्से में है? और वो किस प्रकार हमारे अंदर आत्मसाक्षत्कार का प्रसाद देती है। और आप लोग पांच छह यहाँ पर ऐसे जंगपुरा से आये हुए हैं।  तो में थोड़े इसमें आपको समझा देती हूँ कि कुण्डलिनी क्या चीज है? और आत्मसाक्षत्कार होना कितना जरूरी है। लेकिन ये मुझे पता नहीं कि जंगपुरा में हमारा कोई सेंटर है या नहीं?  है क्या ? हा पंडरा रोड पर हमारा सेंटर है , जो यहाँ से काफी नज़दीक जगह है। और आप लोग सब वहा  जाकर के कुण्डलिनी के बारे में पूरी मालूमात कर सकते हैं कि ये चीज क्या है ? और माँ कौन सी बात कह रही है ? उसके बाद आप अगर इज़ाज़त दें तो मैं  बाकी के जो सहज योगी हैं उनसे कुछ बातचीत करूंगी। क्योंकि यहाँ पर बहुत कम लोग आए हैं आश्चर्य की बात है कि अपने भारतवर्ष में दिल्ली जो कि उसकी राजधानी है,  वहा किसी को भी परमात्मा की खोज खास नहीं।  अभी अगर हमारी जगह कोई तांत्रिक आ जाता तो ये हाल ये सब टूट टाट जाता । ये कुछ समझ में मेरे नहीं आता है  कि लोगो को असलियत का शौक क्यों नहीं  है ? सब लोग नकलियत पर ही क्यों उतरते हैं?

जहाँ आपसे कहा जाता है कि बाबा जी आये हैं बस इनको चढ़ाओ जितना पैसा चढ़ा सकते हो तो उनको लोग चढ़ाने के लिए लाखों लोग इकट्ठे हो जायेंगे। हमारे बम्बई में तो एक एक तमाशा देखने को मिलता है। एक साहब वहा पर रामायण कहते हैं और रामायण कहते कहते फिर सीता स्वयंवर भी होता है , तो सीता जी की रामचंद्र जी की मूर्ति  बिठा के उनका विवाह भी वो सम्पन्न करते हैं। फिर कहतें है अब किसको कन्यादान करना है सब लोग कन्यादान करें।  तो एक विशेष दिन होता है जिस दिन कन्यादान होता है।  तो जिसको जो कुछ कन्या को देना होता है जेवर या कोई चीज भी साड़ी वाडी वो सब लेकर लोग पहुंच जाते हैं।और इस प्रकार कन्यादान करके सोचते हैं कि हमने बड़ा पुण्य कमा लिया और हमको तो अब बहुत बड़ा लाभ  होने वाला है कि हमने एक रूपया दिया और हमको कम से कम १० लाख रूपया मिलना चाहिए। ऐसे हमारे देश में भ्रान्ति के अनेक मार्ग हैं , अनेक तरीके हैं। और फिर मनुष्य एक जगह खोज़ता है , फिर दूसरी जगह  खोजता है, फिर तीसरी जगह खोजता है। ऐसे टक्करें मारते रहता है।  जो कुछ हम बहार खोज रहे है वो सब कुछ हमारे अंदर है।  हमे  बाहर कुछ भी नहीं खोजने का है। आपको आश्चर्य होगा लक्ष्मी जी भी हमारे अंदर हैं , उनको भी बाहर खोजने की जरूरत नहीं है। वो भी हमारे अंदर  स्थित है अगर लक्ष्मी जी जागृत हो जाए तो आपको लक्ष्मी जी का प्रसाद भी मिल सकता है।  और अगर आपके अंदर शिव जी जागृत हो जाये तो आपको आत्मा का प्रसाद मिल सकता है ।  लेकिन मनुष्य जो है वो हमेशा झूठी चीज को ज्यादा पसंद करता है।  किसी ने गप्पे मरना पसंद करदी तो वो ज्यादा लोग पसंद करते हैं  और अगर कोई  कहता है कि जो साक्षात् है उसे  पाए जो असलियत है उसे  पाए और झूठी चीजों के पीछे न जाये  तो लोगो को अच्छा नहीं लगता। माने ये  कि अगर लोगो ने कह दिया कि हा भाई चलिए इसमें आप प्रसाद चड़ाईये , सेवा करिये , सेवा की पेटी एक लगा दी। तो उठाने वाला जब लाएगा तो इतनी हलकी रहेगी , ले जायेगा तो भारी हो जाएगी। और इसी वजह से सहज योग नहीं चल पता। सहज योग का मतलब है सहज। माने आपके साथ जो पैदा हुई है वो शक्ति सहज - योग।  योग माने परमात्मा से एकाकार होना। इस सर्वव्यापी परमात्मा की सुन्दर शक्ति जो प्रेम की शक्ति है उससे एकाकार होना। और ये वास्तविक में होना चाहिए , यतार्थ में होना चाहिए। और इसके कारण आपके अंदर एक विशेष तरह की चेतना आनी  चाहिए। और वो चेतना है सामूहिक  चेतना। माने दूसरा कोई बच ही नहीं जाता है।  आप देखते है कि आप ही के अंदर सबका वास है। और आप खुदी उसको महसूस कर सकते हैं कि दूसरे में  क्या परेशानी है , और आपमें खुद क्या परेशानी है। इस प्रकार आप अपना प्रकाश स्वप्रकाशित होने के कारण आप अपने को देख सकते है और दूसरों को भी देख सकते हैं। लेकिन ये यथार्थ है लेक्चर देना नहीं है कि आपको मैं  लेक्चर देदू और यथार्थ न मिले। अब यहा  जितने लोग बैठे हैं करीबन उसमे से आप थोड़े से लोग छोड़ कर, बाकी के जितने भी लोग हैं वो इस यथार्थ को पा चुके हैं। आज एक साहब  मुझे मिले थे , उनकी बड़ी बुरी दशा हो गयी , उन्होने कहा  साहब हम तो ये किताब पढ़ते रहे , और ये किया  हमने भगवान के लिए वो किया। लेकिन हमने कहा कोई ऐसा काम करने से पहले आपने ये क्यों नहीं सोचा कि जो लोग इस काम में जाते हैं और इसमें हिस्सा लेते हैं , उनको कुछ फायदा हुआ या नहीं। भाई कोई डॉक्टर जिसका नाम होता है उसके पास ही तो आप जाते हैं। जिससे लोगो को फायदा हुआ वही तो आप जाते हैं।  लेकिन आप ऐसे जगह तो नहीं जाते जहाँ कोई फायदा ही नहीं हुआ  सिर्फ एक तरफ़ा काम है कि आप पैसे देते जाईये, आज इतना रूपया चढ़ाइये, कल उतना रूपया चढ़ाइये, परसो उतना रूपया चढ़ाइये। कुछ आपको भी तो मिलना चाहिए कुछ आपको भी तो प्राप्त होना चाहिए।आपकी भी तो शक्ति कुछ दिखनी चाहिए। अगर कोई कहे कि साहब ये गुरु जी बड़ी इनमे  शक्ति है , और ये बड़ी सिद्धि वाले हैं , और ये ऊपर से कुछ आकाश से दो चार रूपया निकाल के आपको दे देंगे।  तो पहली तो  बात ये कि  क्या आप रूपया लेने परमात्मा के दरवाजे आये हैं और दूसरी बात ये कि जो ऐसी शक्तियां दिखाते हैं वो शक्ति तो उनकी अपनी होती है।  कोई दूसरे के पास तो आती नहीं है। सहज योग में हर इंसान इस योग्य होता है कि इस योग को प्राप्त करेँ । इस आत्मसाक्षात्कार को प्राप्त करें। अब आप लोग ये भी कह सकते हैं कि माँ यह तो बड़ी कठिन समस्या थी ,और कठिन थी, बड़ी  मुश्किलों से होती  थी। होती होगी।  हम नहीं कहा कहते हैं। लेकिन हमारे लिए ये आसान है। क्योंकि हम माहिर हैं। हम जानते हैं उसमे हम क्या करें।  अगर हम किसी बात को जानते हैं और माहिर है तो हम किसी भी तरह से ये काम करके दिखा सकते हैं। तो आप तो ऐसे प्रश्न पूछने से क्या फायदा है ? जिससे कि आपको फायदा हो वही काम करना चाहिए। जिससे आपको कोई फायदा ही नहीं होता ऐसे सवाल पूछने से फायदा क्या? कि माँ ऐसी कठिन बातें जो हैं ये कैसे आसान हो गयी ? हो गयी , कोई न कोई बात हममे भी है और आपमें भी है।  कुछ तो बात जरूर होगी नहीं तो ये कठिन से कठिन जो समझने वाली बात और जिसके लिए लोगो को बड़ी तपश्चर्या और आफत करनी पड़ती थी वो इतनी आसानी से माँ दे देती हैं ये कैसे हुआ ? इसको तो तब सोचना चाहिए कि जब आप इसके शौक़ीन नहीं हैं। समझ लीजिये हम कह दें कि एक यहाँ पर हीरा रखा हुआ है और आपको मुफ्त हम दे रहे हैं। तो क्या आप ये सोचेंगे कि ये हीरा लें या नहीं।  आप कहेंगे कि ले तो लो फिर ये देखेंगे कि सच्ची है या नहीं ? और फिर उसको परखने के बाद अगर सच्चा हो तो ठीक है।  लेकिन अगर हम ये कहें कि ये तो एकदम फ्री है , किसी को कुछ लेने देना नहीं।  तो अगर आपको ये हीरा मुफत में मिल रहा है , इसमें कोई लेना देना नहीं है तो चाहे सच्चा हो चाहे झूठा हो आपका जाता क्या है ? और जब माताजी को कुछ लेना ही नहीं है तो फिर वो ये कर क्यों रही है ? उनका इससे क्या लाभ होने वाला है ? कोई  भी नहीं। तो ऐसा इंसान भी कोई दुनिया में हो सकता है कि जो बगैर किसी लाभ का विचार किये हुए ही काम करता है ? शायद हो सकता है।  एकाद दो तो हो ही गए आप लोगो ने सुना ही होगा। इसलिए ये सारी  शंकाएं आपको करना नहीं चाहिए।  आपको ये सोचना चाहिए कि हमारे अंदर ये कुण्डलिनी शक्ति जो शुद्ध इच्छा है वो सुप्तावस्था में है। क्योंकि एक ही इच्छा शुद्ध है और वो इच्छा ये है कि आप परमात्मा से एकाकार हो जाये। ये इच्छा जब तक आपकी तृप्त नहीं होती तब तक ये शक्ति सुप्तावस्था में मानी जाती है। और ये साढ़े तीन कुण्डल डाल के त्रिकोणाकार अस्थि में बैठी रहती है। जब कोई जानकार इसे जागृत करे जिसके पास परमात्मा की शक्ति है , वही जागृत कर सकता है।  कोई झूटमूठ के इश्तेहार लगा के, और माथे पे लगा के कि मैं कुण्डलिनी जागृत करता हूँ, नहीं कर सकता। अगर कोई ऐसा इंसान हो तो इसे जागृत कर सकता है और इसकी पहचान जैसे कि बताया गया है अनेक शास्त्रों में , सीधी भाषा में हम कहेंगे कि कबीरदास जी ने बताया हुआ है कि शून्य शिखर पर अनहद बाजे। जब कुण्डलिनी उसको सुरति कहते थे, जब उठती है तो  यहाँ पर आकर के शून्य शिखर पे पहले धम धम धम धम ऐसे जैसे कि ह्रदय की आवाज़ होती है लब डब ,लब डब  यहाँ पर आवाज़ आती है - अनहद। अनहद माने जो ह्रदय कि आवाज़ है उसे अनहद नाद कहते हैं । अनहद माने जो किसी भी दूसरे  चीज को आहत करने के बगैर ही निकलता है वो अनहद नाद है। और वो अनहद नाद यहाँ पर सुनाई देता है जैसा की लब डब जैसे की दिल यहाँ पर आ गया हो और जब ये चक्र टूट जाता है या कहना चाहिए कि यहाँ पर जो ब्रम्ह का छिद्र है जब वो भित जाता है तो उसमे से आप देखते हैं कि कुण्डलिनी के ठन्डे ठन्डे हवा के झोके आने लगते  है। थोड़ी देर बाद आपके हाथ में भी वो सर्वव्यापी शक्ति लग जाती है जिसका प्रतिविम्ब कुण्डलिनी है और आपके हाथ में भी ठंडी ठंडी हवा आने लग जाती है ---- शीतल पवन , बहुत शीत भरा नहीं लेकिन शीत करने वाला।  और बहुत इंसान को शान्ति मिलती है इससे।  और बहुत से लोग समझ जाते हैं कि अब हम दूसरे  हो गए। बहुत से लोग शंका कुशंका करने से जारा डावांडोल चलते हैं पर अंत में वो भी देख समझ कर के कि इससे क्या लाभ हुआ , कैसे फायदे हुए उससे वो भी ठीक हो जाते हैं। लेकिन सबसे तो पहले ये बात जानना चाहिए कि आपको माँ को कुछ देना नहीं है ,माँ को कोई चीज नहीं चाहिए।  आप  कुछ दे नहीं सकते, आप मुझे खरीद नहीं सकते और आप मुझे बांध भी नहीं सकते। सिर्फ आपका प्यार जो है वो खींचता है। इसलिए नम्रता पूर्वक इसे स्वीकार कीजिये। और अगर ये चीज घटित हो जाये , और अगर कुण्डलिनी ब्रम्हरंथ को छेद दे , तो यही पर सदाशिव का स्थान है , आत्मा का स्थान है या सदाशिव का है और आत्मा मनुष्य में ह्रदय में रहती है।  इसलिए जैसे ही उस आत्मा के पीठ को कुण्डलिनी छूती है तो ह्रदय में बसा हुआ आत्मा हमारे चित्त में आ जाती  है। और हमारा चित्त जो है वो सामूहिक चेतना से  प्रकाशित हो जाता है। आप लोग अंदर क्यों नहीं बैठते। आ जाईये ,  कोई आफत नहीं आने वाली। तमाशा  देखने की आदत है न, क्या करें ? अब आपसे मैं ये प्राथना करूंगी कि थोड़ी देर मैं सहज योगियों से भी बात करलूं क्योकि आज का मौका अच्छा है , जंगपुरे के बहुत कम लोग यहाँ आये हैं। और उसके बाद हम  थोड़ा सा  ध्यान करेंगे।