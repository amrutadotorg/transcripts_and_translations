9 października 1991
Navaratri Pudźa
Palazzo Doria, Cabella Ligure (Włochy)

A więc, dzisiaj jest drugi dzień Nawaratri. Wczoraj mówiłam wam, że najpierw pomyślność i świętość zostały stworzone poprzez stworzenie Śri Ganeśy. Aby ten świat był wypełniony pomyślnością i świętością. W historii widzimy, że ludzie w dawnych czasach dbali o pomyślność i bali się Boga, mieli bojaźń Bożą i w ogóle nie rzucali Bogu wyzwania. Ale stopniowo zło przejęło władzę i tak ta pomyślność i świętość zaczęły – nie wyczerpywać się – ale usypiać. Więc Ganeśa zaczął spać, a gdy Ganeśa śpi, ludzie nie boją się Boga. Myślą, że mogą robić, co im się podoba: „Cóż Bóg może zrobić, kim On w końcu jest? Nie widzimy Go”. Nie mają też wdzięczności za to, co Bóg dla was zrobił. Nie mają wdzięczności za błogosławieństwa tego wszechświata, za to, że człowiek został stworzony, za całe piękno, jakie Bóg wam dał, ponieważ są ignorantami, a w ignorancji o wszystkim zapominają.

Problem zaczął narastać, gdy Ganeśa zaczął spać. Dzięki jego mocy ludzie bali się Boga, byli prawi, chcieli być dobrymi ludźmi, nie chcieli popełniać grzechów, nie chcieli czynić złych rzeczy, chcieli utrzymywać swoją uwagę w czystości i kierować ją na dobre rzeczy. Tacy ludzie istnieli, co widać po świątyniach, wielkich kościołach, wielkich meczetach, które zbudowano w imię Boga. I nie mieli tak dużo pieniędzy, niczego, ale zrobili to z czystego oddania. Mieli więc oddanie dla Boga. Z drugiej strony byli ludzie, można rzec, tacy, którzy poszukiwali Boga, próbowali znaleźć sposoby i metody, jak mogliby do Niego dotrzeć, i były to wielkie poszukiwania. Nie chcieli rzeczy materialnych, nie dbali o nie. To znaczy, dla nich myślenie o tym było czymś zbyt niskim. Ale stopniowo tak się stało, że te proste potrzeby życiowe stały się bardzo skomplikowane, a wtedy zaczęli walczyć między sobą. A kiedy walczyli ze sobą, wynikało to z egoizmu, to był rodzaj niekolektywnego usposobienia, które rozwinęli. Może chodziło o jedzenie, może o jakieś rzeczy materialne, wszystkie te rzeczy zaczęły wkradać się w ich ignorancję. W rezultacie stali się bardzo ślepi i stopniowo stali się podludźmi, barbarzyńcami.

Tak więc zaczął się drugi etap, w którym, zaraz po tym, jak powstała roślinność i wszystko inne, ogień Matki Ziemi zaczął wydobywać się na zewnątrz jako gniew na te zwierzęta, które wyrosły, a także były bardzo, bardzo niebezpiecznego typu i kłopotliwe, które w procesie ewolucji stały się ogromne, ale były nieinteligentne. Niezwykle okrutne i wielkie zwierzęta. Wszystkie te procesy ewolucyjne zaczęły się, ale przedtem tylko ogień Matki Ziemi zaczął wypalać kamień wewnątrz. Ponieważ, jak wam mówiłam, najpierw została przybliżona do Słońca, ta Matka Ziemia, a potem w stronę Księżyca. Tak więc górna skorupa, chociaż ostygła i utworzył się na niej lód, a potem stopił się, tworząc wodę, to wciąż wnętrze, pod oceanem, Matka Ziemia była bardzo gorąca. I to Ona zaczęła się wydostawać na zewnątrz. A kiedy to ciepło zaczęło się wydobywać, spaliło wiele drzew i wiele kamieni, w wyniku tego spalania powstał węgiel. Następnie ten węgiel zaczął absorbować wszystkie gazy, które były na zewnątrz, i w znacznym stopniu oczyścił atmosferę. Co więcej, ten węgiel jest podstawą naszej chemii organicznej.

Najpierw więc była chemia nieorganiczna w tym sensie, że powstawały związki chemiczne, a potem wraz z węglem zaczęła się chemia organiczna i to jest, można rzec, początek życia, bo potem zaczął on absorbować azot i utworzyły się aminokwasy. Te aminokwasy są podstawą życia. W ten sposób zaczęło się życie. Ale pierwsze życie rozwinęło się w wodzie i znacie cały proces ewolucji, jak on przebiegał w drugiej ćakrze, Swadhiszthanie, która stworzyła wszystkie wszechświaty i tak dalej, wszędzie dookoła na Matce Ziemi była woda i na tej powierzchni Matki Ziemi zaczęło rozwijać się życie, potem nastąpiła ewolucja. Proces ewolucyjny miał miejsce w tej Bhawasagarze, aż doszliśmy do etapu ludzkiego, jak wam mówiłam, najpierw pojawiły się zwierzęta, w procesie ewolucyjnym, one rosły i urosły bardzo duże, potem musiały zmaleć, potem stały się bardzo przebiegłe, różnego rodzaju rzeczy działy się w procesie ewolucji, w lewo i prawo, w prawo i lewo.

Ostatecznie został stworzony człowiek. On też był na podobieństwo – nie Boga w tamtym czasie, ale na podobieństwo zwierzęcia, bo zwierzę... hm, pochodzi on ze stadium zwierzęcego, ale później Bóg stworzył człowieka na Swój obraz w tym sensie, że z tych barbarzyńskich typów – nazywamy ich pół-ludźmi, pół-czymś-tam, jak na przykład małpy stające się ludźmi. Potem On stworzył coś – można to nazwać Adamem i Ewą, dwa wcześniejsze typy. To wszystko zostało zrobione w tamtym czasie, jak wiecie, Adam i Ewa są symbolicznymi dwiema postaciami, które chciały wiedzieć, co jest dobre, a co złe. I z powodu tej chęci odkrycia, że możemy odkryć, my możemy... także w poszukiwaniu Boga wielu ludzi myśli, że nie potrzeba żadnej rady od żadnej zrealizowanej duszy, możemy to zrobić sami, po co nam Matka, żeby nam cokolwiek mówiła, sami damy sobie radę. Chcieli więc pozostać zdani na siebie. Więc Bóg rzekł: „W porządku, działajcie”. I tak zaczął się ten cykl poszukiwania prawdy. I jak wiecie, dzisiaj jesteśmy tutaj, oświeceni. Tak więc oświecenie do was przyszło, ostatecznie, ale trzeba było przejść przez pustynię, mrok ignorancji, a potem dojść do tego etapu.

Potem nadszedł stan, w którym potrzebowaliśmy kogoś, kto by nas poprowadził, tak jak ktoś jest potrzebny w procesie, można to nazwać, ewolucji, jedna ryba wyszła, zaczęła się czołgać i stała się gadem, w ten sam sposób za każdym razem potrzebowaliście jakiegoś lidera, aby was wznosił wyżej, i wyżej, i wyżej. Pierwszą inkarnacją, rzekłabym, była inkarnacja Bogini. Była pierwszą, która przyszła, aby prowadzić ludzi do Boga. Ponieważ jeśli spojrzycie na Wojd, mamy tam ćakrę Swadhisztana i mamy także wielkich Guru, proroków, którzy przyszli, aby próbować ratować istoty ludzkie. Ale to było później. Wcześniej przyszła Bogini, aby ratować ludzi przed tymi wszystkimi drogami zniszczenia. Niektórzy stali się bardzo źli, ludzie, których nazywano Rakszasami, diabłami, a niektórzy stali się dobrymi ludźmi. Spośród nich Bogini stworzyła tych wielkich świętych, oni czcili Matkę i stali się wielkimi świętymi, a potem stali się inkarnacjami świętości. Więc pierwszą inkarnacją, jaka kiedykolwiek nadeszła, była Bogini. I widzimy, że przyszła w drugiej judze, jak możemy to nazwać. Przyszła przed Śri Kryszną, przyszła przed Śri Ramą i ocaliła ludzi od utonięcia w Bhawasagarze.

To z kolei stworzyło wielkich świętych, mędrców i Guru, którzy próbowali ratować ludzi. Mamy Guru, którzy byli bardzo wielcy, powinnam rzec święci i bardzo rozwinięci, ale mieliśmy też takich, którzy byli prawostronni, którzy znali wszelkiego rodzaju Wedy, znali wszelkiego rodzaju nauki, znali wszelkiego rodzaju – można to nazwać boską bronią i tym podobnymi rzeczami. Mieliśmy też lewostronnych Guru, którzy wierzyli w oddanie, na przykład był Mojżesz, Abraham, Mojżesz, ci wszyscy, przyszli ludzie, którzy byli lewostronni, był Mahomet, jeden z ostatnich, można rzec, a potem Nanaka. Tak więc pojawiło się oddanie Bogu, oddanie dla Wszechprzenikającej Mocy zaczęło się w ten sposób. W tej fazie ludzie próbowali mordować tych wielkich świętych, jak Sokratesa, jak... wiemy, że każdy musiał tak bardzo cierpieć, ponieważ nikt w kolektywie nie lubił świętych, ani dobroci, ani prawości. Tak bardzo upadliśmy w tamtych czasach, jak w czasach... Mojżesza, co się stało. I wszystkie te rzeczy, jak „szariat” i tak dalej, pochodzą od Mojżesza, ale muzułmanie tego przestrzegają. A w tamtym czasie było to tak złe, dekadenckie społeczeństwo, że musieli używać tych metod bardzo surowych kar lub wygnania, jak można to nazwać, aby ludzie bali się robić cokolwiek, co jest grzeszne lub złe. Ale teraz przejęli to muzułmanie, muzułmanie używają tego pisma, nie mają do tego prawa, nie są świętymi, nie są Guru, niczym, i nie mogą tego używać. Ale zaczęli tego używać.

Ale jak widzicie, nasze społeczeństwo, niektóre z naszych zachodnich społeczeństw, stały się naprawdę bardzo dekadenckie i upadają. Teraz więc my, którzy jesteśmy ludźmi oświeconymi, musimy obudzić innych ku rzeczywistości, aby uświadomili sobie i zobaczyli, gdzie się znajdują. W imię przyjemności, uciech, dogadzania sobie, jak oni sami siebie niszczą. Musicie z nimi rozmawiać, musicie im mówić, musicie ich obudzić i dlatego teraz będziemy również protestować w Paryżu. Podstawową rzeczą, którą musimy zrozumieć, jest to, że mamy bardzo, bardzo wielką odpowiedzialność.

W czasach, gdy Bogini inkarnowała, musiała tylko ratować ludzi przed okrucieństwami tych diabłów, to wszystko. Ponieważ diabły były po jednej stronie, Bogini po drugiej. Była bardzo potężna. Zabijała wszystkie diabły i wszystkie demony. Ale teraz, w czasach nowożytnych, staje się to bardzo delikatną pracą, bo te diabły weszły do mózgów wszystkich sadhaków. Widziałam nawet ludzi, którzy urodzili się zrealizowani, a oddawali się wszelkiego rodzaju złym rzeczom z powodu społeczeństwa. Tak wielu poszło do okropnych Guru i mieli te bhuty w głowach. Jest to więc bardzo skomplikowana operacja, którą trzeba wykonać, aby usunąć te rzeczy. A to się utrzymuje i wciąż zasiewa wątpliwości w ich głowach, a także ogranicza waszą siłę do walki z tym.

Ale jako Sahadźa jogini macie ogromną odpowiedzialność i musicie spróbować oczyścić się z tych wszystkich uwarunkowań, z tych wszystkich błędnych idei, które społeczeństwo do tej pory rozpowszechniło. Z jednej strony ewolucja poszła w złą stronę, teraz zeszła na dół. Zaczęła się dekadencja, ludzie po prostu się rujnują i żyją nienaturalnymi, materialistycznymi rzeczami, a ludzie stają się niezwykle egoistyczni, a także podstępni, nie boją się Boga. Nawet kapłani, nawet kościoły, nawet świątynie, nawet meczety, wszyscy ci ludzie, którzy reprezentują Boga, są nieuczciwi. Są przestępcami, nie boją się Boga. Pierwszą rzeczą, którą trzeba zrozumieć, jest to, że jeśli nie boimy się Boga, nie możemy niczego osiągnąć. Ludzie działają tylko w dwóch okolicznościach: albo ze strachu, albo powinien być strach, albo powinna być jakaś pokusa. Inaczej nic nie zadziała. Ale bojaźń Boża jest najważniejszą rzeczą, abyśmy nie robili niczego, co mogłoby w jakikolwiek sposób nie podobać się Bogu.

Musimy być bardzo, bardzo ostrożni w tej kwestii, bo po pierwsze, jesteśmy bardzo skomplikowanymi osobowościami, mamy te bhuty w głowach, mamy te idee w głowach. Jak w Niemczech, kiedy po raz pierwszy, chyba, pojechał tam Grégoire i rzekł im: „Nie możecie już wieść rozwiązłego życia, teraz jesteście Sahadźa joginami”. Rzekli: „Oczywiście, jesteśmy nimi, ale to nie znaczy, że zrezygnowaliśmy z naszego życia”. „Musicie. Musicie się zmienić”. Tak więc trzysta osób odeszło z Sahadźa Jogi, [Niesłyszalne] Ale potem pojawił się pan Aids, wszyscy byli tym spanikowani. Te ostrzeżenia do nas przychodzą. Zbyt wiele myślenia, dominowanie nad innymi, prawostronność, teraz po raz pierwszy prowadzi was do etapu yuppie. A na tym etapie, w tej chorobie, na zewnątrz nic się nie dzieje, ale zaczynacie się kurczyć, stajecie się jak gad, ludzie muszą was nosić na plecach, zupełnie jak gada, jak rybę. Lewostronność, już wiecie, znacie raka i te wszystkie nieuleczalne choroby pochodzą z lewej strony. Więc ten atak, rzekłabym, tak wielki atak negatywności jest bardziej odczuwalny w Kalijudze niż kiedykolwiek wcześniej.

Bo teraz musicie pomyśleć, czego brakuje w naszym społeczeństwie, co musimy z tym zrobić, i że na szczęście mamy ze sobą tę Ćajtanję. Jak możemy pomóc społeczeństwu? Musimy więc poszerzyć naszą wizję i pomyśleć o tym. Tym razem nie chodzi o to, że tylko Bogini ma was ocalić od zła. Chodzi o coś znacznie więcej. Dała wam moce. I te moce mają być używane. Zamiast tego, jeśli wciąż czepiacie się tych wszystkich starych rzeczy, jak możecie mieć te moce? Jednym z Guru, powinniśmy rzec, jednym z ostatnich Guru był Mahomet Sahab, a potem Nanaka. I obaj powiedzieli jedną rzecz: musicie się poddać. Islam oznacza poddanie się. Musicie się poddać. Ale oni tego nie robią.

Widziałam, że ludzie się nie poddają, wciąż trzymają się różnych rzeczy. Na przykład, rzekłam ludziom, że muszą nakładać olej. Nie będą nakładać oleju. Bo nikt nie nakłada oleju, więc i oni nie nakładają go na głowy. Potem wyłysieją, przychodzą do mnie: „Matko, straciliśmy włosy”. Nakładajcie olej! Mówiłam wam, żebyście nakładali olej. Dlaczego nie nakładacie oleju? Po prostu nic nie zrobią, bo reszta ludzi nie nakłada oleju, więc my nie powinniśmy. Wy nie jesteście nimi, jesteście inni. Spróbujcie zrozumieć, że nie jesteście tacy jak inni ludzie. Jesteście liderami i nie powinniście ich naśladować, to oni powinni naśladować was. Zamiast tego naśladujecie powszechną opinię ludzi i chcecie żyć tak jak oni, to jak możecie być świętymi? Święty żyje tak, jak musi żyć, bo ma mądrość.

I to jest to, co musicie zrozumieć, że wszystkie te idee weszły wam do głowy i jest to dla Mnie bardzo delikatna operacja. Nawet żeby wam coś rzec. Jeśli powiem coś paniom, zaczną płakać. Jeśli powiem coś mężczyznom, odejdą z Sahadźa Jogi, jakby robili Mi przysługę, to jest błąd. Musicie zrozumieć, że Bóg wybrał was, abyście byli liderami dla ludzi. Abyście byli liderami. Czy wiecie, że będziecie liderami? A jaki powinien być lider? Powinien być wzorem. I dlatego w Islamie czy u Nanaki, wychwala się całkowite poddanie. To, co poddajecie, to nic innego jak to Ego i te uwarunkowania, te bezsensowne idee. I to musicie poddać. To bardzo ważne i zaskakujące, jak Mahomet rzekł, że Islam to poddanie się, musiał być powód, musiał wiedzieć, że teraz ego zdominuje lewą stronę.

Nie jesteśmy zwykłymi ludźmi. Ilu ludzi wie, jak unosić Kundalini? Ale wciąż widzę, że ludzie nie wiedzą, gdzie na stopach są, gdzie znajdują się ćakry. Prostych, prostych rzeczy nie wiedzą. Nie wiem, jaki czas, na co poświęcają swój czas, o czym rozmawiają. Któregoś dnia zapytałam te indyjskie dziewczęta, jakie są kamienie dla tych wszystkich rzeczy. Nie wiedziały, jestem zdziwiona, żadna z nich nie wiedziała. Są Hinduskami, myślałam, że powinny to wszystko wiedzieć. To wszystko jest dostępne, ale one tego nie wiedzą. Nie wiem, o czym, od rana do wieczora rozmawiają, ale o czym one rozmawiają? Należy to odkryć. To wszystko, co rzekłam, to wszystko jest w... jak to nazywacie... ...na taśmie, koniec. To wszystko. Ta wiedza powinna być w waszych mózgach, a wibracje w waszych sercach.

Nawaratri to wielkie przygotowanie. Musimy wiedzieć, że wiedza Sahadźa Jogi musi do nas dotrzeć, w przeciwnym razie, dlaczego ludzie mieliby uważać was za świętych? Nikt w to nie uwierzy, że jesteście świętymi, w waszym zachowaniu, w waszej wiedzy, w waszych relacjach z innymi. We wszystkim Sahadźa jogin powinien być kimś wybitnym. Kiedy rzekłam: „Staliście się, wszyscy musicie stać się swoimi własnymi mistrzami”. To oni używają tego na odwrót. Mówią liderowi: „Teraz staliśmy się swoimi własnymi mistrzami”. To nie o to chodzi. Pierwszą rzeczą jest więc mądrość, mądrość, aby zrozumieć, że jesteśmy Sahadźa joginami.

Przyjmijcie tę moc. Czasami czuję się tak, jakby żebrak został królem, załóżmy; a on wciąż nie przyjmuje swojej pozycji. Do każdego, kto przychodzi, mówi: „Możesz dać mi grosz?”. Mimo że jest królem. Coś w tym rodzaju. Teraz musicie stać się liderami świata, na całym świecie, i to jest coś, co trzeba przyjąć i poczuć. To nie jest ego, to jest rzeczywistość. Bo gdy tylko wiecie, że to jest rzeczywistość, natychmiast się zmieniacie. Natychmiast pomyślicie: „Co my teraz robimy? Jak wiele wiemy? Jesteśmy liderami, odpowiedzialność spoczywa na nas”. Jeśli to zostanie zrozumiane, zdziwicie się, że nic nie jest potrzebne, by pracować nad waszym oczyszczeniem. To zadziała automatycznie, to Moje błogosławieństwo dla was. Przyjmijcie je. Ale musicie czuć, że „muszę być w porządku”, musicie to czuć.

Sytuacja staje się dla Mnie czasami beznadziejna, jeśli komuś coś powiem, zacznie płakać albo ucieknie z Sahadźa Jogi. Więc co mam robić? Czy mam was zostawić na tym samym etapie, na którym jesteście? Ocalenie was od zła to nie to samo co walka z Mahiszasurą czy Narakasurą, nie w ten sposób. Bo Narakasura również wszedł wam do głowy i Mahiszasura też wszedł wam do głowy. Jedyne, co trzeba zrobić, to zrozumieć: „To jest we mnie, proszę, aby wyszło”. Gdy tak postąpicie, sami obchodzicie Nawaratri. Macie moce, macie wiedzę, wiecie, możecie to poczuć. Po prostu usuńcie te wszystkie uwarunkowania: jesteśmy czymś innym. Nie jesteście zwykłymi ludźmi. Jesteście kimś bardzo wyjątkowym. I dlaczego w ogóle mielibyśmy zachowywać się jak inni lub tak, jak zachowują się inni? Nie jesteście jak inni.

I jak wielką rzecz macie, jak wielką wiedzę macie! Spójrzcie na Chrystusa, był sam. Mówił o tym, co chciał powiedzieć, do tłumów, mówił. Został ukrzyżowany, a mimo to mówił. Aż do końca. Ale był pełen wiedzy i możecie rzec, że, no cóż, on był inkarnacją, w porządku. Ale teraz w niczym nie jesteście gorsi: wiecie, jak unosić Kundalini, wiecie wszystko. Jesteście Moimi dziećmi. Sugerowałabym więc, że aby rozwinąć mądrość, musicie medytować i być w centrum, wtedy te wszystkie rzeczy odejdą: po prostu trzymajcie się z dala od tego nonsensu. W jakiej atmosferze żyjemy, co robimy, to nie jest ważne. Musimy wiedzieć, że jesteśmy kimś wyjątkowym. Wszystkie Gany, wszyscy aniołowie po prostu czekają... [koniec nagrania]