14 मार्च 1979
Talk to Sahaja Yogis
New Delhi (भारत)
Talk Language: English, Hindi | Transcript (Hindi) - Reviewing

Seminar (Hindi). (in Delhi?). 13 March 1979.

सानी और साक्षी स्वरूप होकर सब चीज को देखना है। इसने कहा कि यहां तो कि सब लोग मेरे विरोध मे पड़ गए है और सब लोग चाहते है की मेरी नौकरी चली जाए। अब नौकरी भी एक चीज होती है मनुष्य के लिए, उसके क्षेम की एक स्थिति होती है। उसके बाद मे कहने लगे की शाम को पाँच बजे उन्होंने आके बताया की तुम्हें फिर से रीइंस्टेट [नियुक्त] कर दिया है इतना ही नहीं तुमको कन्फर्म [स्थायी] कर दिया है तो खुद बड़े आश्चर्य में पड़ गए कहने लगे पता नहीं कैसे सब लोगों ने एकदम फेवर में ही बात करनी शुरू कर दी और उन्होंने उसको कर दिया और उसने पूछा कि कितने बजे हुआ, कहने लगे दो बजकर पंद्रह मिनट पर ये बात तय हुई तो जो साहब वहां उनके साथी थे उन्होंने भी टाइम देखा कि क्या बात है समझ में नहीं आता एकदम सबका मन कैसे बदल गया, सब इसी तरह से कैसे बोल रहे हैं।

इस तरह से भी होता है, अनेक अनुभव आ सकते है, के रियलाइजेशन [आत्म साक्षात्कार] के बाद जो अनुभव लोगो को आए है, वो इतने अधिक है, कि अगर उनके संकलित करने बैठे तो न जाने कितनी किताबें इस पे हो जाए और कितने ही लेख इस पे लिखने पड़े | बहरहाल एक किताब हमारे ऊपर एक स्विट्जरलैंड के महाशय है जो कि खुद स्वयं फ्रेंच जानते है लेकिन उन्होंने अंग्रेजी में प्रयत्न किए है लिखने के और एक किताब लिखी गई है वो किताब हम लोग प्रकाशित करना चाहते है सत्तावीस तारीख को और उसमें चाहते है आप लोग सब वहां उपस्थित हों और वो पुस्तक देखे उसमें उसने बहुत से ऐसे-ऐसे अनुभव लिखे भी है और उसमे हिस्टोरिकली [ऐतिहासिक दृष्टि से] उसने सारा ट्रेस [पता] किया है कि सहज योग आज कौन सी स्थिति में पहुंच गया और क्यों लोगों को आमास रियलाइजेशन [सामूहिक आत्म साक्षात्कार] हो रहा है।

बड़ी सुन्दर किताब है और बड़ी मेहनत की है और मैंने भी उसे काफी देखा हुआ है हालांकि मेरे पास टाइम ही नहीं रहता की मैं कुछ पढूं ज्यादा पर उन्होंने काफी मेहनत की है और बहुत विद्वान है वो बहुत विद्वान है और साॅक्रेटिस से लेकर के और सारे उपनिषद आदि जो कुछ भी चीजे है सब को लेकर के उन्होंने वो किताब लिखी है अत्यंत सुंदर है और उसमे गांधीजी के बारे मे भी, उनका भी क्या स्थान था, सहज योग के आने मे वगैरह बहुत अच्छे से किताब लिखी हुई है और इस किताब के जो कुछ भी छपाई का जो कुछ भी पड़ा है, उतना ही हमने कहा है, दाम रखना चाहिए और उससे ज्यादा चार्ज [शुल्क] नहीं करना चाहिए हालांकि लोग हमेशा हमे पढ़ाते रहते है की माँ ऐसा करोगे तो कोई किताब ही नहीं खरीदेगा, सोचेंगे इतनी सस्ती किताब कैसे, इतनी सुंदर, इतनी बड़ी और ये वो, लेकिन हम सबकी पढ़ाई मे आते नहीं क्योंकि हम जरूरत से ज्यादा इस मामले मे स्वतंत्र है, इस तरह के अनुभव अनेक होते है लेकिन आप अगर सत्य के पुजारी है और सत्य को खोज रहे है तो आपको पता होना चाहिए की इससे उपलब्धि जो होती है वो परम सत्य की होती है।

परम सत्य का मतलब होता है, ऐब्सलूट [पूर्ण] उसमे रिलेटिविटी [सापेक्षता] नहीं रह जाती क्योंकि आप वो हो जाते है, जैसे आपके लिए अभी सत्य यही है की ये कनात लगी हुई है, यहा लोग बैठे हुए है और जो कुछ साइंस-वाइन्स है, ये सारा आपके लिए सत्य है लेकिन जो परम सत्य है वो ये है की परमात्मा की शक्ति, सारे संसार मे सत्ता है उसकी, वो संचारित है, अणु-रेणु में भी वो कार्यान्वित है और वो इतनी डाइनैमिक [गतिशील] है और इतनी बारीक है और उसका इतना कुछ काम कमाल का है, वो सोचती है, समझती है और प्यार करती है, इतना ही नहीं सारे ही संसार के जो कार्य है, वो करती है तो इस तरह की जो सत्ता है, उसको प्राप्त होना है, यही सत्य है और उसको प्राप्त आप तभी होते है जब आप उससे कनेक्टेड [जुड़े हुए] हो जाते है। एक ये छोटा सा काम है की आपको सत्ता से कनेक्ट [जोड़ दिया] किया जाए।

हम तो जबसे पैदा हुए है, तबसे ही ये जानते थे, सब चीज, सब कुछ हमे मालूम था लेकिन हमारे पिताजी जो की स्वयं बहुत बड़े, हम कहते है की बहुत बड़े साधु थे और जो की बड़े पहुचे हुए आदमी थे। उन्होंने हमसे बताया की जब तक आप ऐसी कोई आमास [सामूहिक] व्यवस्था सामान्य, जन सामान्य की व्यवस्था नहीं खोज निकालिएगा तब तक इसपे कोई सी भी बात करना दूसरा एक बाइबल हो जाएगा, नहीं तो गीता हो जाएगी और उसी पर एक से एक चीजे चलती रहेंगी और उसपे लोग टिका करते रहेंगे और कुछ समझ मे नहीं आएगा शब्द, शब्द रह जाएंगे और एक-दो आदमी पार होने से कोई बात नहीं क्योंकि उस वकत तो उनके सिवा हम कोई दूसरा देख ही नहीं पाते थे की जो, जो पार है।

इस वजह से इन्होंने कहा कि किसी को लोग समझ नहीं पाते और लोगों की बुद्धि में आने वाली बात नहीं है इसलिए उनको अगर प्रबुद्ध किया जाए तो फिर ये चीज सबके समझ में आएगी और ये होने का समय भी आया है और तुम इसलिए इस संसार में आई हो और यही तुम्हारा करने का है, उनको स्वप्न वगैरह आए थे हमारे बारे में। हमारी मदर [माँ] को भी बहुत स्वप्न आए थे और उसी हिसाब से वो आखिर तक हमसे पूछते रहे की क्या तुम्हें चीज मिली या नहीं मिली और हमारी माँ भी उनके मृत्यु से पहले ये ही पूछती रही की, अब मैं तुम्हारे पिता से मिलूँगी तो मुझे बता दो की तुम्हें वो चीज मिली या नहीं मिली। जब मैंने उनसे कहा, कि “हाँ मुझे वो चीज मिल गई है और उसका मैने पता लगा लिया है”।

तो मैंने इस तरह से किया की मैं स्वयं मनन मे जाकर के और हर एक मनुष्य के, मुझे कुछ ऐसे जीवन मे सम्बंध रहे है की जन समुदाए से मेरा बड़ा सम्बंध रहा क्योंकि मेरे पिता भी बहुत पुराने कॉंग्रेसी थे और मैं भी गांधीजी के साथ रही हूँ और वहा सब लोगों को देखने का मुझे मौका मिला तो मैं मनन से, सूक्ष्म चित्त से, हर एक आदमी की अंदर की भंगिमा देखती थी, अंदर उनके कौनसा प्रश्न है, उसमे कौनसे प्रॉब्लेम्स [समस्याएँ] है, किस वजह से ये आदमी जो है इस तरह से बना हुआ है मने उसके परम्युटेशन्स-काॅम्बिनेशन्स [क्रमचय-संयोजन] क्या है। हजारों लोगो के अंतर मे, मैने प्रवेश करके देखा की इनका क्या प्रश्न है, उनका क्या प्रश्न है, कैसे, कौनसी इनमे गड़बड़ हो सकती है, कौनसी इनमे खामी हो सकती है, किस वजह से, क्योंकि जो रियलाइसड सोल [आत्मसाक्षात्कारी आत्मा] आता है संसार मे, तो उसके सामने कोई प्रश्न ही नहीं होता है, वो तो अपनी मस्ती मे रहता है और दूसरा जो है वो अभी तक नीचे ही है तो अब उसे किस तरह से ऊपर उठाया जाए, उसको प्रश्न हो जाता है और वो अगर उसकी प्रकृति से मिलता-जुलता हो, तो तो वो प्रश्न आसान हो जाए लेकिन इतनी परम्युटेशन्स एंड काॅम्बिनेशन्स [क्रमचय और संयोजन] है मनुष्य के, की वो फिर ऐसा एक-आध ही आदमी उसे मिलता था की जो उसकी प्रकृति से निकटतम है, जो थोड़ी सी चीज करने से ही, मेहनत से, ठीक हो जाए इसलिए लोग दो-चार लोगो को ले करके जंगलों मे रह करके और मेहनत करते थे।

क्योंकि बगैर दान किये हुए इसमें आनंद नहीं आता है लेकिन वो जो चीज, उसको सर्व सामान्य होना भी जरूरी ही था और मैं खुद इसको बचपन से ही जानती थी की मुझे ये कार्य करने का है चाहे कुछ भी हो जाए और इसी प्रकार मेरे जीवन मे, मेरे वैवाहिक जीवन मे भी मेरा संबंध अनेक लोगो से आता रहा और उसमें मैंने यही एक कार्य किया की लोगो की अंदर से कौन सी-कौन सी प्रकृति के कारण, क्योंकि आप देखिए तीन प्रकृतिया मनुष्य में होती है और 360 डिग्री में ये तीन प्रकृतिया घूमती है तो आप समझ सकते है की मनुष्य मे कितनी परम्युटेशन्स और काॅम्बिनेशन्स [क्रमचय और संयोजन] हो सकते है और उसी के छोटी छोटी छोटी छोटी चीज पे मनुष्य रुका हुआ है। जैसे की एक आँख में तिनका चला जाए और सारा आकाश न दिखाई दे, ऐसा हो जाता है।

अब मैने बहुत इसपर अत्यंत गहन मनन किया है, बहुत ही तपस्या करी है और उसपर बहुत ही ज्यादा मैने ध्यान देकर के विचार किया के आखिर मनुष्य मे कौनसा ऐसा दोष हो जाता है, फिर मैने देखा की हर एक के दोष अलग-अलग है, उनको केटेगराइस [श्रेणीबद्ध] कर लेना पड़ता है। अब जैसे आपके गुरु का दोष है, ये एक दोष है, इसको भी केटेगराइस [श्रेणीबद्ध] करना चाहिए, गुरु भी ढंग-ढंग के होते है, मतलब जो अगुरु, मैं इनको गुरु नहीं मानती, ये अगुरु है।

गुरु तो बहुत ही कम होते है, बहुत ही कम और पहले जमाने मे जो गुरु होते थे या अब भी ऐसे मुझे गुरु मालूम है जो असल मे है, वो लोग तो बिल्कुल नहीं चाहते की कुछ करे क्योंकि वो जैसे ही कुछ काम करने लगते है तो शिष्य लोग उनपर चड़ बैठते है या नहीं चड़ेंगे तो उनको सताते है, गर वो पृथ्वी पर उतर आए मतलब जन्म ले या कुछ करे तो बचपन से उनको तकलीफ़े होती रहती है, क्योंकि इसमे जब आप पार हो जाएंगे तो आपको पता होगा की आपको खुद भी महसूस होगा दूसरों की तकलीफ़े, कैसे-कैसे कही कुछ चटाक से एकदम पैर मे चट से लग जाएगा, कही कुछ हो जाएगा, थोड़ा-थोड़ा लेकिन मैने उसके लिए ये भी सोचा की एक ऐसी व्यवस्था ढूँढ़नी चाहिए [हमारे लिए एक रुमाल लेकर आइए], ऐसी व्यवस्था ढूँढ़नी चाहिए की जिस व्यवस्था मे मनुष्य सर्व सामान्य हो, साधारण जीवन व्यतीत करता हो और गृहस्त जीवन मे रहता हो, कोई जंगल मे जाने की उसको जरूरत नहीं हो और वही बैठे-बैठे वो पार भी हो जाए और वो रक्षित भी रहे, उससे उसको तकलीफ ना हो, उसको परेशानी ना हो और इसलिए इसपर बहुत ही गहन अन्वेषण करना पड़ा।

आप जानते है की इसकी कोई लेबोरेटरी [प्रयोगशाला] तो होती नहीं जहाँ पर काम किया जाए, ये तो अपने ही अंदर, ये सब अपने ही संकल्प से, अपनी ही कुंडलिनी को चड़ा कर के काम किया जाता है। इस प्रकार काम करके मैने एक दिन, असल मे गृहस्त जीवन मे कही अकेला जाना या कही जंगल मे जा कर रहना भी संभव नहीं हो पाता इसलिए एक दिन ऐसे ही किसी बहाने से मैं एक बार समुद्र के किनारे पर चली गई और वहा दो-तीन दिन रात मे रहने के बाद मैं समझ गई की अब सहस्रार जो आखिरकार, ये चक्र जो खुला नहीं है उसे खोलना है।

यह अभी तक खुला नहीं है, अभी खुला है तो उस वकत जब खोला गया, जब खोल पाए हम, तब जो है ये साध्य हुआ की सामूहिक तरह से लोगो को हम जागृति दे। पर आपको आश्चर्य होगा की जो आज चीज आपको इतनी सहज मिल रही है, शुरू मे हमने सिरीफ़ पच्चीस शिष्य, पहले तो एक शिष्य से शुरु किया, वो बहुत बूढी औरत थी, लेकिन तो भी हमने उनपे मेहनत की, वो पार नहीं हो सकी। उसका करते-करते पच्चीस, सिर्फ हमारे पास शिष्य थे और उन शिष्यों पर दो साल तक लगातार मेहनत करने के बाद, दो साल तक, कुल बारह लोग पार हुए है, बड़ी मुश्किल से, दो साल तक मेहनत की, तब बारह लोग पार हुए।

क्योंकि एकदम नई चीज है ये, इसका मतलब ये की सर्व साधारण आदमी जो की अनेक गलतिया कर चुकता है और जिसमे बहुत से अजीब-अजीब तरह के दोष आ जाते है, ये सब ठीक करना, उनको ठीक से लगाना, उनको ठीक से पहुँचाना, बड़ा उस वकत कठिन ज्ञात होता था। दो साल तक मेहनत करने पे बारह आदमी पार हुए लेकिन वो बारह आदमी जो हुए है उनमे सफाई इतनी हो गई जो हमारे वो बड़े सालिड आदमी है, उनमे से एक हमारी राउल बाई जो है जो आप, यहाँ बैठी हुई है, ये है, इन्होंने बहुत ऊँची दशा प्राप्त की है उसमे से और वो बारह आदमी के बारह आदमी बहुत ऊँची दशा मे पहुँचे हुए है तो उसके बाद फिर जरुर के, हमने देखा हर साल ये संख्या बढ़ती गई, इतना ही नहीं जब ज्यादा लोग पार हो गए तो मानो जैसे की उनमे से शक्ति वहन होने लगी, जैसे वो लोग शक्ति वाहिनी हो गए और उसके अंदर से शक्ति बढ़ने की वजह से बहुत लोग आसानी से पार होने लगे।

आपने कल देखा की काफी लोग पार हो गए थे, लेकिन तो भी, जैसे मैने कहा की “बड़ी सूक्ष्म ये चीज है और पार होने के बाद भी फिर से खटाक से टूट जाती है चीज उसको फिर पनपवाना पड़ता है क्योंकि बीज जो है वो अंकुरित होने के बाद, आप जानते है की उसको बड़ा संभालना पड़ता है, संगोपन उसका होता है, उसे बड़े प्रेम और दुलार से करना पड़ता है”।

अब इसके लिए मातृत्व के सिवाय और कोई तरीका नहीं, मतलब ये की आज ही एक साहब मुझे आ के कहने लगे कि आपका क्या ऑर्गेनाइजेशन है? इसमें कोई नियम ही नहीं, मैंने कहा बेटे कौन सा नियम बनाऊं? बताओ तुम, एक नियम ऐसा बनाओ, बोलने लगे की जो लोग यहाँ आकर दूसरी जगह जाते है उनको यहां आना मना। मैने कहा, “ऐसे तो मैं नहीं बना सकती, जब वो मेरे बेटे है, वो किसी भी हालत मे रहे, उनको आना ही पड़ेगा”। अलग ही तरह के उन्होंने नियम बताए, मैने कहा, “मेरे यहाँ कोई नियम नहीं बन सकता, तुम इस चीज को छोड़ दो”। नियम की क्या जरुरत है, हाँ तुमको ट्रस्ट-व्रस्ट बनाना है वो बना लो। पैसे-वैसे की दृष्टि से भी इन लोग कुछ कह रहे है के हम एक जगह बनाएंगे वहाँ पर हम ये करेंगे, ठीक है।

उसके लिए तुमको जो कुछ करना है करो, मुझसे कोई मतलब नहीं, लेकिन गर तुम चाहो की इसके नियम बनाओ की जो बच्चे मेरे आते है, कभी गलती भी करेंगे, कभी ठीक भी चलेंगे क्योंकि गृहस्त मे रहने वाले है, सर्व साधारण लोग है और उनकी प्रगति होगी, नहीं होगी, तो अब आप ये कहे की साहब इसलिए उनको मना कर दे या इसलिए उनको निकाल दे, ये मेरे बस का नहीं है तो आप मेहरबानी से कोई भी नियम मत बनाइये, बड़ा मुश्किल हो जाएगा मेरे लिए। तो ये चीज ही और है, ये ऐसी चीज है की इसको आप लोग गर संसारिक दृष्टि से देखे तो बहुत ही विचित्र लगेगी लेकिन परमात्मा की दृष्टि से आप समझ सकते है। इसमे कोई भी नियम हम नहीं लगा सकते, कोई रिस्ट्रिक्शन [प्रतिबंध] नहीं, हमारी एक भी मेंबरशिप [सदस्यता] नहीं है कुछ नहीं है, जिसको चाहे वो आए, जिसको नहीं आना नहीं आए।

अब जैसे आपने बताया की मैं गया हुआ, पर कोई मेंबरशिप [सदस्यता] इनसे नहीं है, जब चाहे आए, जब इसका उपयोग करे, जितना आगे बढ़ना चाहे, बिल्कुल मुफ़्त होता है और जब तक आप पूरी तरह से मुक्त नहीं होंगे तब तक कोई फायदा ही नहीं होने वाला है, तो इस तरह की ये चीज है, अति सूक्ष्म चीज है और उसको पाने के लिए आपको भी सोचना चाहिए की थोड़ी सूक्ष्मता अपने अंदर आ जाए और गर कोई, उसमे अगर कभी हम कह भी दे, जैसे आपसे कह दिया की भई उनके पास क्यों गए थे जूते मारना है। जूते मारने ही पड़ते है क्या करे मोहम्मद साहब ने ही बताया है मैने बड़े धीरे-धीरे बातें कहना शुरु किया आपको पता नहीं, पहले तो मैने कठिन लोगो को लिया ही नहीं, तीन साल तक आपको आश्चर्य होगा मैने कभी सेटैनिक फोर्स [शैतानी ताकत] की बात नहीं करी।

मैं लंदन, अमेरिका चली गई, अमेरिका से आने के बाद हमारे ही ग्रुप [समूह] मे एक लेडी [महिला] ने शुरु कर दिया वहाँ पर घोड़े के नंबर बताना और लोगो को हाथ मे डंडा लेकर मारना और ये वो। तब फिर मैने कहा की “अब तो बताना ही पड़ेगा”, तब मैने शुरु किया था, क्योंकि मैं सोच रही थी की किसी तरह से लोग बच करके निकल जाएं, तो अच्छा रहेगा अगर ये चीजे नहीं बताई जाए तो, पर ऐसा कहाँ होता है, ये चीजे तो आती ही है गर दस आदमी यहाँ आएंगे उसमे से जरुर एक न दो ऐसे होइंगे की जिनमे नेगेटिविटी होईगी और जो कही न कही हो आए होंगे तो फिर बताना ही पड़ता है तो उसमे कोई बुरा मानने की बात नहीं है क्योंकि आपको सोचना चाहिए की आपको अपना कल्याण कर लेना चाहिए, अपना मंगल सोचना चाहिए और उसमे बुरा मानने की कोई बात नहीं, आपके गुरु ने आपको कोई दी नहीं बात, गर दी होती तो आप यहाँ आते क्यों, तो अगर हम कहते है की भई इस तरह से निकलता है ये मोहम्मद साहब ने कह दिया नसीब नहीं तो मुझे ही लोग नाराज़ हो जाते। उन्होंने बताया, उनके बहुत से तरीके, सारा उनका जो नमाज़ है सारी कुंडलिनी का अवैकनिंग [जागृति] है लेकिन कितने मुसलमान इस बात को मानेंगे।

कबीर का सारा पड़े तो सहज योग पूरा है, उसने ऐसी बाते सारी लिखी है जो की बिल्कुल आपको मैं सुनाऊ तो आप आश्चर्य होंगे की “पांचों पच्चीसों पकड़ बुलाऊं” जैसे आपको पकड़ बुलाया हमने। “एक ही डोर बँधाऊं” और उनकी भाषा में इस कदर अथॉरिटी [अधिकार] है, अथॉरिटी [अधिकार] हो ही जाएगी, जब आप उस चीज को जानते है तो ऑथॉरिटेटिवली [अधिकारपूर्वक] आप बोलते है कोई उसमे आप घिघियाते नहीं है सूरदासजी जैसे की प्रभु तुम हमे कभी मिलोगे, क्योंकि वियोग है नहीं, जब आदमी मिलन में बैठता है तो मिलन की बात करता है, इसी प्रकार आप गुरुओं को भी समझ सकते है, इसी प्रकार आप कवियों को भी समझ सकते है की जो आदमी मिलन की बात करता है वो डंके की चोट पर करता है और दूसरी बात उसमे ये होती है की वो रोता नहीं की मुझे प्रभु कब मिलाओगे और तुम कब मेरे सामने आओगे। बड़े-बड़े कवि हो गए, वीरह के भी लेकिन उससे ये जान लेना चाहिए की वो वीरह मे ही है और आप वीरह मे है इसलिए आपको मज़ा आता है उनका वीरह सुनना। लेकिन जो मिलन मे आ जाता है उसको लगता है ये क्या मिलन के लिए बना चला है उसको नहीं पसंद आती ये चीज और जो लोग मिलन मे नहीं है उनको भी नहीं अच्छे लगते जो लोग मिलन के गीत गाते है तो आपको भी मिलन मे आना चाहिए और इसका आनंद उठाना चाहिए।

एक ये सादी-सुदी चीज है और कोई ऐसी कठिन बात आपके लिए नहीं है क्योंकि आपके अंदर सब बनाई हुई है चीज, ये सब बना हुआ है सिर्फ इसकी जागृति होनी है और इसको सहस्रार से निकाल कर यहाँ स्थित कर देना है फिर धीरे-धीरे सब चीज बन जाती है पर बहुत से लोगो की इन गुरुओ मे से, एक से एक गुरु लोग हो गए, महाराष्ट्र मे भी एक बड़े ही अजीब गुरु थे उनके उनके शिष्यों की कुंडलिनी चढ़ती थी और फिर धड़ाक से नीचे गिर जाती थी, चढ़ती थी फिर गिर जाती थी, बांध-बांध के हम लोगो के हाथ टूट गए पर वो बंधती नहीं थी, गिर जाती थी। अब बिलकुल अब तो सिरफ़ कुंडलिनी के वहन से ही हम पता लगा लेते है की ये कौनसे गुरु है पर ये इतने है, जिसको पायली के पचास कहते है, के रोज़ नया एक चला आता है, रोज़ एक ये फलाने महाराज आए है कोई फलाने आए है, मतलब पहले जो मेन थे उनके तो अभी भी हम पहचान लेते है की ये फलाने के शिष्य है या कुछ है।

लेकिन इसकी चक्कर इतनी जबरदस्त होती है एक अभी परसों पेशेंट [रोगी] आई थी हमारे पास मे उनको भी स्केलेरोसिस [काठिन्य] की बीमारी थी वो ठीक होना चाहती थी, काफी उनको फायदा हो गया लेकिन उसके बाद वो फिर नहीं आ रही तो पता हुआ कि वो यही जो अंगूठी देने वाले बाबा है उनकी शिष्य है। तो कहती की वो रात मे सपने मे आते है और मुझसे कहते है खबरदार तुम माताजी के पास गए, वो मारे डर के वो आने को तैयार नहीं है यहाँ बैठी हुई है देखिए उनके पहचान मे। इसलिए वो आने को तैयार नहीं, उनको काफी लाभ हुआ था, इतनी नर्वस [घबराई हुई] है और वो कहती है “मुझे लगता है कि मैं डिसलॉयल हो जाऊँगी” ये देखो। तो इनके भी चक्कर बड़े खराब होते है उससे बचना चाहिए आपको अगर किसी गुरु से आप प्रभावित है तो मेरे पास आने की जरुरत नहीं, और अगर प्रभावित नहीं है तो ठीक बात है और अगर आपके असली गुरु है तो हम तो फौरन बता देंगे।

अभी यहाँ एक महाशय है उनके गुरु थे धुनी वाले बाबा, हमने कहा उनसे हमारी खबर करें वो हमारे बारे मे जानते होंगे इतना ही नहीं बहुत से गुरुओं ने लोगो को बताया है की “माँ आ गई है तो तुम हमारे पास क्यों आते हो?” आपको आश्चर्य होगा ये लोग कितना जानते है, जो जानते है वो जानते है जो नहीं जानते है उनसे ही तो न प्रश्न होता है।

अभी एक अमरनाथ मे एक बड़े भारी साधु रहते है [मराठी: काय नाव त्यांचा?] नहीं नहीं नागनाथ, नागनाथ बाबा करके, नागनाथ बाबा, नागनाथ। वो रहते है, और उनके शिष्य है जगन्नाथ बाबा उनका आज्ञा चक्र टूटा हुआ था तो वो आकरके एक अंबरनाथ करके जगह है बंबई के पास, वह आके रहने लगे और कहने लगे की “हम यहाँ रह रहे है, यहाँ पर माँ आने वाली है तो हमारे गुरु ने भेजा है की बारह साल बाद आएंगी”, देखिए बारह साल जाके वहाँ वो तपस्या करने बैठे थे, उनको फिर पता हुआ की हम, वो तो फिर पता हो जाता है न वाइब्रैशन [चैतन्य] से, हमारी एक शिष्या है वहाँ स्टेरेयू, उनके पास गए कहने लगे की “माँ कब आने वाली है उन्होंने कहाँ की बारह साल बाद आएंगी ऐसा कहा था गुरु ने हमारे, तो कब आने वाली है, अब तो बारह साल पूरा हो गया”। तो उन्होंने कहा की वो तो आने वाली है उनका यहा प्रोग्राम होने वाला है। तो भी उनको थोड़ी शंका थी हमारे बारे मे, की हम ही वो माँ है या नहीं, ऐसे लोगो की दृष्टि वगैरा बहुत अच्छी हो जाती है खासकर आज्ञा जिनका टूट जाता है उनको बहुत कुछ दिखाई देता है तो वो आकरके बैठे थे हॉल मे उनको स्टेज-वेज पर बिठाया था, जैसे ही हम अंदर आए तो उनका सारा जो कुछ भी शंका थी दूर होके वो सीधे मेरे पास सीधे, तो मैने कहा “क्या हुआ भई, आपकी शंका को क्या हुआ”, कहने लगे की “सबकी कुंडलिनी एकदम जैसे बच्चे स्कूल मे नहीं खड़े हो जाते ऐसे एकदम खड़ी हो गई जैसे आप आए तो हम समझ गए की यही है माँ” और इसे क्या।

पर अब मैं गुरु की बात बताती हूँ तो मैंने उनसे कहा की, उन्होंने कहा “हमारे आश्रम में आए माँ”, तो मैं गई वहाँ मिलने, भई मैं तो सबके पास जाती हूँ, आपको आश्चर्य होगा मैं सबके पास गई, ये मुक्तानंद, रजनीश वगैरह सबको मैंने समझाने की कोशिश की कि “तुम लोग क्या कर रहे हो”, सारे गुरुओं से जाकर मिलती हूँ उनसे समझाती हूँ, उल्टे वो लोग फिर क्या कहते है की “वो हमारी शिष्या है वो हमारे पास आई थी”, इन बेवकूफों को क्या कहा जाए।

तो जब उनके पास मैं गई तो उन्होंने मैने कहा की “क्या बात है आप क्यों परेशान है” तो कहने लगे की “मेरे बारह साल से मेरा आज्ञा चक्र पकड़ा है माँ और मेरे गुरु जी ने ये कहा है” की “बारह साल बाद माँ आएगी वही ठीक करेगी मैं तो तेरा ठीक नहीं करूंगा”। मैने कहाँ भई “बड़े दुष्ट है तुम्हारे गुरुजी, बारह साल से तुम्हारा आज्ञा चक्र खराब है मैं तो एक क्षण मे तुम्हारा ठीक कर दूँ और एक क्षण मे करूंगी भी क्योंकि मेरे तो हृदय मे पूरे समय लगा रहेगा की उसका आज्ञा चक्र पकड़ा”, अभी यही देखिए आई मेरे पास मे, “माँ जल्दी से मेरा आज्ञा ठीक करो मेरा पकड़ गया है”,

तो मैने कहाँ की “अच्छा क्या बात है, क्यों ऐसे”, कहने लगे “वो गुरुजी भी हमारे आपसे मिलने आए है” तो वहाँ पहुँचे हम जहाँ पे थे तो बड़ा मान-वान किया उन्होंने जो भी था, लेकिन मैने उनसे पूछा की “भई ये क्या बात है की आप इनके आज्ञा चक्र को नहीं ठीक कर रहे”, कहने लगे “मैं क्यों करु, मेरा किसने किया था, मैं सालों तक तड़पता रहा, तब मेरा क्यों नहीं आपने ठीक किया, मैने ये किया, वो किया, मेरी हालत खराब हो गई, मेरा आज्ञा चक्र किसने ठीक किया, मैं इसका क्यों करु, आप माँ है आप करो इनका ठीक”। मैने कहा “पर कुछ तो दया-करुणा होनी चाहिए”, कहने लगे “दया-करुणा क्या करु अभी तो इसको मैं मारने वाला हूँ पकड़ के”। तो मैने कहा “क्यों भई आखिर क्या बात है”, कहने लगे “अभी मारा है दो-चार चपेट”, फिर मैंने पूछा “क्या हुआ भई क्यों तुमको मारा”, कहने लगे, “माँ मुझे एक गंदी आदत है मैं सिगरेट कभी-कभी पी लेता हूँ, आपके आने से पहले मैं जरा नर्वस हो गया तो मैंने सिगरेट पी ली थी तो इन्होंने इसलिए मुझे मारा की आज माँ आने वाली है और तुमने आज भी सिगरेट पी”। तो वो लोग भी जो है, गुरु भी जो है, वो भी बहुत ज्यादा, बहुत ज्यादा खोज बीन करते है, इतना ही नहीं बहुत कड़क हृदय होते है, बड़े कड़क आदमी होते है, उसकी वजह यह है की उन्होंने सारी चीजे बड़ी मुश्किल से पायी और बहुत आफ़त से पायी हुई है।

ये तो हमारा स्वभाव ही है तो हमको कोई प्रॉब्लम [समस्या] ही नहीं और हम तो माँ है ना। तो वो लोग तो लोगो से मिलते भी नहीं, कुछ नहीं करते है और ऊपर से इस कदर कड़क आदमी है की उनके एक-एक किस्से आपको सुनाए, उन गुरुओ के तो आपको आश्चर्य होगा की वो किस प्रकार अपने शिष्यों को अपनाते है और एक-आध शिष्य कहीं से पकड़ते है, एक-आध, उसको अपने पास रखते है और उसको फिर मेहनत करते है उसपर, और, और एक साहब को मैं जानती हूँ, उन्होंने एक सिरफ शिष्य को तैयार किया पच्चीस साल के अंदर, और उससे भी नाराज़  है, और उसका कारण भी ठीक ही है।

लेकिन ऐसा-ऐसा है हाल, तो गुरु तो मतलब बहुत ही मुश्किल चीज है, सद्गुरु मिलना बहुत ही मुश्किल है। क्योंकि ये लोग जो पाए हुए है इंसान है और इंसान के बूते पर इन्होंने पाया हुआ है तो आवश्यक है की उन लोगों के लिए, जिस तरह से मेहनत की वो चाहते है की आप भी मेहनत करें, आप भी अपनी सफाई करें पहले।

हम कहते है कि पहले पार कराओ, एक तो ये की अंधेरे में इसकी सफाई कराओ, धीरे-धीरे एक-एक चीज को खोजते-खोजते, एक ये है की आपको आँखे दे दे और फिर आप सफाई करो। दो तरीके हो सकते है, तो हमारा तो माँ का तरीका है की हमसे देखा ही नहीं जाता, जहाँ तक हो सके आप अपनी आँखें पा ले और जल्दी से अपनी सफाई कर ले और इस महान तत्त्व को आप पा ले, यही चीज है और तो इससे आगे कुछ है ही नहीं, उसको पाए बगैर कुछ होता नहीं, आज तक किसी ने ऐसा लिखा नहीं है की आत्मा को पाए बगैर ही कोई चीज हो जाती है, कहीं भी नहीं लिखा हुआ है लेकिन पता नहीं क्यों लोग ऐसा करते है, माने लिखने वाले भी जो पहुंचे हुए लोग है उन्होंने कभी भी ऐसा नहीं लिखा, क्राइस्ट लीजिए या मोहम्मद साहब लीजिए या कोई लीजिए, सबने कहा है कि “यू आर टू बी बोर्न अगेन” ["तुम्हें दोबारा जन्म लेना है"], वो होना ही चाहिए, उसके बगैर आप समझ नहीं सकते,

क्राइस्ट ने ये भी कहा है की “यू विल बी कॉलिंग मी क्राइस्ट क्राइस्ट आई विल नॉट नो” [ तुम मुझे मसीह मसीह कहोगे, मुझे पता नहीं चलेगा] क्रिश्चन्स [ईसाइयों] के लिए, उन्होंने कुंडलिनी के बारे मे अनेक बार कहा है की “आई विल अपीयर बिफ़ोर यू लाइक टँग्स ऑफ फ्लैम्स” [मैं तुम्हारे सामने ज्वाला की लपटों की तरह प्रकट होऊंगा], “फायर ट्री” [ज्वाला वृक्ष] कहा है, तरह-तरह से इसको कहा हुआ, लेकिन ये ईसाई लोगों को क्या समझ मे आएगा।

इसीलिए यह समझ लेना चाहिए की अति सुक्ष्म संवेदना है, भाई साहब बोहोत शरीफ़ आदमी रहे होंगे, की जो मिलिटरी मे रहे, कोई गड़बड़ नहीं की, कुछ मिलिटरी मे लोग इतना पढ़ते भी नहीं उस वकत बाद मे इन्होंने पढ़ा होगा, वकीली जब की होएगी, मिलिटरी के लोग अपने इसमे रहते है, तो हो सकता है के इन्होंने इतना पठन नहीं किया हो। पठन करने से भी, पठन-पाठन से भी, दिमाग जो है वो ज़रा कुछ कन्डिशन्ड ["रूढ़िवादी"] तो हो ही जाता है, जैसे आज हमने राय साहब से पूछा कहने लगे “वो एम पी साहब आ रहे है”, तो मैंने कहा “ठीक है बुला लो उनको”, तो मैंने कहा “फिर क्या?” कहने लगे “वो ज़रा”, उन्होंने उनका दोष यह बताया, वो ज़रा पढे लिखे ज्यादा है। यह भी दोष हो जाता है, पढ़ लिख कर अपने कॉनसेप्शन्स [धारणाएं] बन जाते है, तो क्राइस्ट ने कहा था की “यू हेव टु बी लाइक स्मॉल चिल्ड्रन टु एन्टर इंटू द किंगडम ऑफ गॉड” ["तुम्हें ईश्वर के राज्य में प्रवेश करने के लिए छोटे बच्चों की तरह बनना होगा"]।

छोटे बच्चों जैसे अबोधिता होनी चाहिए, सादगी होनी चाहिए, तब हो जाता है इस तरह से, बहोत जल्दी हो जाता है, और उसके बाद आनंद भी बहोत जल्दी आने लग जाता है। किसी-किसी को देर लगती है, किसी को आनंद पहले आता है फिर इसका पूरा सत्य समझ मे आता है, जैसे लेडीज़ है, उनको आनंद ज्यादा आता है, उनको सत्य-वत्य से कोई मतलब नहीं वो अपने आनंद मैं बैठे रहते है। उनको कोई मतलब नहीं है की इसको जाने, कुंडलिनी कहा है, चक्र कहा है, फलाना कहा है, यह छोटे बच्चे भी है, यह अपने आनंद मे आके सो जाते है, इनको भी जानने की कोई जरूरत नहीं। पर सब्जेक्टिव नालेज [व्यक्तिपरक ज्ञान] होने के वजह से आप जान ही जाते है, चाहे आप उसको बुद्धि से जाने या न जाने आप जान ही जाते है। वो किस प्रकार, वो आज मैं आपको बताऊँगी।

आपसे कल मैने नाभि चक्र के बारे मे कहा और ये भी कहा की गर हमारे देश का नाभि चक्र गर प्रबुद्ध हो जाए तो कोई वजह नहीं के हमारे देश की गरीबी पूरी तरह से मिट जाए। अब इस नाभी चक्र पे एक बात जरुर बतानी होगी जो की मैने पहले भी कहाँ आपसे के इस पे दो तरफा, दो नाड़िया इसके साथ मे चलती है और बहोत ही निगडित है, बहोत ही नजदीक है। इन नाड़ियों मे से जो चन्द्र नाड़ी है वो हमारे सबकॉन्शस [अवचेतन] मे, जो कुछ भी हमारे दिमाग मे, जैसे कोई स्वाद हमको मिला या पेट मे जो भावना हुई जो भी कुछ है, वो इसी से कार्यान्वित होता है, सबकॉन्शस [अवचेतन] के आइडियास [विचारों]। जैसे समझ लीजिए बहोत से लोग है, उनको एलर्जीस है, अब एलर्जी जो है, वो क्या है की आपके सबकॉन्शस [अवचेतन] मे कहीं तो भी उसके बारे मे कोई चीज बनी ऐसी बनी हुई है की आपने कोई ना कोई ऐसी चीज खाई होगी उससे नुकसान हो चुका होगा, पूर्व जनम मे उससे पूर्व जनम मे कभी हो चुका होगा, तो जब भी वो चीज अंदर जाती है फ़ौरन उसका रिफ्लेक्स [प्रतिवर्त] आ जाता है और आपको फिर से एलर्जी हो जाती है और राइट साइड मे भी सूर्य की नाड़ी है।

सूर्य की नाड़ी मे भी जो कुछ भी आप आगे के लिए सोचते है फ्यूचर [भविष्य] मे सोचते है उसका भी सूर्य चक्र भी वही पे है। तो सूर्य और चन्द्र चक्र नाभि चक्र के दोनों साइड मे है, और इन नाड़ियों पे जो लेफ्ट साइड की नाड़ी है इसपे श्री भैरावनाथ का चलन-वलन रहता है, ऊपर से नीचे तक वो जाते रहते है और जो राइट साइड की नाड़ी है, सूर्य नाड़ी, उसमे हनुमान जी का चलन-वलन है।

अब एक साहब आए वो कहने लगे मैं हनुमान जी को ही मानता हूँ, मैंने, मानते माने क्यू मानते है, अभी कोई वजह होनी चाहिए, आप हनुमान जी को ही क्यों मानते है? कोई चीज़ कोई आपको मंत्र देता है, कहता है की चलो तुम सूर्य नमस्कार करो, तो आखिर क्यों? आपको क्या जरूरत है सूर्य नमस्कार करने की, उसका भी साइंस है, गर आपके अंदर आलरेडी सूर्य है बोहोत ज्यादा तो आपको बिल्कुल सूर्य नमस्कार करने की जरुरत नहीं, हाँ जब किसी के अंदर लेफ्ट साइड ज्यादा हो तो वो सूर्य नमस्कार करे, अब जिसकी लेफ्ट साइड ज्यादा बढ़ी हुई है वो राइट साइड करे और जिसकी राइट साइड ज्यादा बढ़ी है वो लेफ्ट साइड करे, इसका भी शास्त्र है, ऐसा तो शरीर मे भी नहीं होता है समझ लीजिए आपकी नाक मे तकलीफ है, तो आप जरूरी नहीं की आप सारे केमिस्ट की दुकान खा लें।

तो ‘हा’ और ‘ठा’ ये दो नाड़िया है, इस नाड़ी को स्वच्छ रखने के लिए आसन आदि जो भी बताया गया है, ये पूरा हठयोग, अष्टांगयोग है, उसमे कोई आप एक चीज़ लेकर के करे सिरफ, के हम आसन कर रहे है, वो तो बहोत ही गलत चीज़ हो गई, क्योंकि आप किसलिए कर रहे है, कौनसे चक्र पे कर रहे है, उसकी क्या जरूरत है, वो बगैर जाने हुए बस, सब सवेरे से उठे पश्चिमोत्तासन करो, ये आसन करो, वो आसन करो, और ये भी ज्ञान जो हमारे पास आया है, ये उन लोगो ने लाया, वो लोग लाए है जो की जंगलो मे गए और वहा पर गुरुओ के साथ रहे भी, और गुरुओ ने कहाँ की तुम ठीक नहीं जाओ, वो तो निकालने पे ही लगे रहते है, गुरु लोग तो बहुत मुश्किल से टिकाते है, उनकी तो सात मंज़िल पहले चढ़नी पड़ती है, हर एक इस पे एक-एक चिमटा मारते रहते है, देखते है की इसकी खोपड़ी कहाँ तक साबुत है, इसकी श्रद्धा कहाँ तक है हमारे ऊपर। जब वो बिल्कुल ही ठिकाने का हो जाता है तब उसे एक्सेप्ट [स्वीकार] करते है, तो ये जो बीच के निकले हुए आधे-अधूरे लोग होते है ये बस ये आसन, कहीं कुछ ले कर के चले आए और लगे गुरुजी बन गए और सिखाने लगे।

उससे इतना नुकसान होता है की हठ योग करने वाले, जो सो कॉल्ड [तथाकथित] हठ योगिज़ है मैं कहती हूँ सिर्फ आसन करने वाले का, हमेशा हृदय चक्र पकड़ जाता है। अभी एक साहब, होंगे यहां बैठे हुए, उनको हठ योग में हृदय का विकार हो गया तो उनको फिर उन्होंने बताया की अब हृदय का विकार हो गया तो अब ये दूसरे आप आसन करो, वो भी हृदय के, तो मैने कहा की “ये किस सिलसिले में?”, माने ये सम्यक ज्ञान, जिसे कहते है इंटीग्रेटेड नॉलेज, ये तभी हो सकता है जब आप पूरी चीज़ को देखें।

तो ये दो नाड़िया जो नाभी चक्र के दोनों तरफ मे है इन दोनों का बड़ा ख्याल रखना चाहिए। उसमे से जो लेफ्ट साइड की नाड़ी है, उसी के कारण मैं आपसे गुरुओ को मना करती हूँ, वो ऐसे की इस तरफ मे जितना कुछ मृत है, जो कुछ सबकॉन्शस [अवचेतन] मे है, जो भूत है वो सारा है। इनसे आगे आपकी कलेक्टिव सबकॉन्शस है [सामूहिक अवचेतन] लेफ्ट साइड मे। तो जो कुछ मरे हुए है वही पर है अब कुछ लोग ऐसे होते है मरने के बाद भी वो तृप्त नहीं होते, बड़े दुष्ट आत्मा होते है, कभी आत्महत्या की वज़ह से, कोई माँ-बाप भी ऐसे होते है मर जाते है, उनको लगता है, “चलो बच्चों पर फिर से आ जाए”। वही मंडराते रहते है, ये लोग जो मंडराने वाले है, यही जो है हमारे ऊपर असर कर जाते है इन्ही को बेड स्पिरिट्स [बुरी आत्मा] कहते है और इन्ही को स्पिरिट्स [आत्मा] भी कहते है अंग्रेज़ी मे, ये भूतात्मा होते है और ये जो भूतात्मा है, इनमे से जो लोग समझदार होते है वो अपनी जगह चले जाते है प्रेत लोक मे, वो कोई आपके अंदर घुसते नहीं है, आप पे असर नहीं करते।

पर ऐसे बहुत से लोग मंडराते रहते है, फिर आज कल के ज़माने में जो बहुत से गुरु लोग है, ये सब लोग राक्षस है, बहुत से राक्षस ही है इसमें, जैसे महिषासुर ने जनम ले लिया है, रावण ने जनम ले लिया है और बकासुर ने जनम ले लिया है और [[मराठी: त्याचे नाव काय? रक्त] एक सहज योगी राक्षस रक्तबीज का नाम सुझाते है] रक्तबीज ने जनम ले लिया है, बहुत से लोगो ने, बहुत से राक्षसिनो ने भी जनम ले लिया है अब वो गुरु बने बैठे है, तो ये लोगों ने भी बहुत सी ऐसी अपनी आर्मी ले के आये हुए है जो कि वायरस के जैसी है।

वो आज्ञा चक्र पे बिठा दे आपके, तो वो चली जाएगी आपके लेफ्ट साइड में, आप खिच जायेंगे उधर, ये लेफ्ट साइड का जो प्रॉब्लम है, इसमे तरह-तरह से लोग करते है, जैसे आपके घर में एकदम से लगा की एक गणपति आ गए, ये सब कलजुग में हो रहा है, पहले कभी नहीं हुआ, आपने सोचा मेरे घर मे माँ गणपति आ गया मैं क्या करू, मैंने कहा, “समुद्र में फेंक डालो बेटे उसको, गणपति लाने की क्या ज़रूरत है ये परमात्मा के काम नहीं है मटिरियल चीजों को इधर से उधर हिलाने का, भगवान को कोई और कोई काम नहीं है”।

तो अब वो गणपति आ गए, उसकी पूजा शुरू। जैसे यहाँ देवी जी बैठी थी, इनपे भी वैसी ही बाधा है, लेफ्ट साइड। उससे शरीर में तकलीफ होने लगती है, बदन हिलने लग जाता है, सारे जितने भी हमारे यहां मेन्टल केसेस है ये सारे लेफ्ट साइड के केस है। अब बहुत से घरों में भी ये चीज़ होती है ऐसी प्रेतात्मा होती है। कल ही एक सरदार जी आये थे, उनको, उनकी पत्नी को बहुत तकलीफ थी, पता हुआ उनका पुराना घर है उनको रात में कुछ-कुछ दिखाई भी देने लग गया।

क्योंकि जब आप उस एरिया में चले जाते है सबकॉन्शस [अवचेतन] के एरिया में चले जाते है तो आपको ये भूत-वूत दिखाने भी लगते है, ये बात सही है कि ये है लेकिन उनके रस्ते में जाना नहीं चाहिए। इसमें सबसे बड़ा काम क्राइस्ट ने किया, क्राइस्ट आज्ञा चक्र पे है, उन्होंने सबसे ज्यादा इसपे काम किया है कि भूत और प्रेत के अंदर जाना नहीं, उनसे कोई मतलब रखना नहीं, लेकिन आपको आश्चर्य होगा कि सबसे ज्यादा ईसाई लोग भूत प्रेत को मानते है और उन्हीं के अंदर घुसते है।

माने लंडन मे कोई ऐसा चर्च नहीं होगा जिसके अंदर मुर्दे न गड़े हो, गर आप रियलाइज सोल [आत्मसाक्षात्कारी व्यक्ति] है तो आप उस चर्च में जा ही नहीं सकते हो, पहले ही मुर्दे गाड़ के रख दिए, कोई आप वेस्टमिनिस्टर एबे [Westminster Abbey] मे जाइए, तो वहाँ सारे राजे-महाराजे जिन्होंने सात-सात बीबिया मार डाली, उनके मुर्दे गड़े है, अरे! कोई सेंट [संत] के भी हो, तो तो ठीक है, समाधि बनी हुई है। राजा-महाराजाओं के गाड़ने तो बहुत ही गलत बात है क्योंकि उन्होंने पता नहीं, वहां के खासकर बड़े अनाचारी होते है।

अपने यहाँ तो सदाचारी लोग होते है लेकिन वहां तो अनाचारी लोग होते है बिल्कुल राजा-महाराजा, और वो वही मुर्दे गड़े पड़े है और सारे लोग वहां प्लेंचेंट [plainchant] करेंगे। उनके यहाँ पेंटिकॉस्टाल्स [Pentecostals], क्या-क्या सारा क्रिस्चियन धर्म मे सबसे ज़्यादा भूत विद्या है लेकिन ये भूत विद्या अपने यहाँ भी कम नहीं है, तांत्रिको ने भूत विद्या बहुत हासिल कर ली है और वो यही किसी को तुम, आप उनको पांच रुपया दे दीजिये, वो किसी को कहेंगे, “इसको हम ख़तम कर देंगे, उसको ये कर देंगे, उसके पीछे मे भूत लगा देंगे”, ये बहुत ही कॉमन चीज़ है, आदिवासी लोग ये बहुत काम करते है और वो लोग गुरु बन के भी घूमते है, आपके अंदर एक भूत भर दिया आप है, उनके अँगूठिया पहना रहे है, उनको कपड़े दे रहे है, ज़ेवर दे रहे है।

इसमे एक-दो अनुभव आपको बताए, एक देवीजी बहुत रईस घर की थी और उनके पति। पति साहब आये,  मुझसे कहने लगे कि मुझे बाबाजी ने एक अंगूठी दी, तो मैंने कहा भई, “आप बहुत रईस आदमी है, आपके पास कितनी अँगूठियां है?”, कहने लगे, “मेरे पास बहुत अँगूठियां है”, फिर मैंने कहा “आपने अंगूठी क्यों ली”, कहने लगे, “उन्होंने दी प्रसाद तो मैंने ली”।

पर मैंने कहा, “तुमको क्यों दी, तुम्हारे  ड्राइवर को देते और ऐसे अगर दाता है तो अपने देश का सारा इकनोमिक प्रॉब्लम सॉल्व करो भई, तुमको दी काहे के लिए क्योंकि तुमसे कुछ न कुछ ठगा होगा”, कहने लगे, “ठगा तो नहीं”, मैंने कहा, “फिर तुम मेरे पास क्यों आए, मैं तो ये सब नहीं देने वाली तुमको, अंगूठी वगैरह, तो तुम जाके सराफा में खरीद लो, तुम मेरे पास आये हो तो, मैं तो परम दूंगी और ये अंगूठी पहले फेंकना पड़ेगी आपको समुद्र में”।

तो कहने लगे, “नहीं माँ हम तो इसलिए आये है की हमारे घर के बहुत से हीरे गायब हो रहे है”, मैंने कहा, “आपकी पत्नी को लेके आइये”, वो लेडी डॉक्टर है। वो आई तो देखा कि उसपे बिलकुल भूत बैठा हुआ है, उसको बंधन-वन्दन दिया, देखती हूँ, उसके अंदर भूत बैठा है, फिर निकाला उसका भूत, हमने।

उससे बातचीत करनी शुरू की, हमने कहा, कि “भई क्या होता है”, तो कहने लगी, “पता नहीं, कोई मेरे अंदर आदमी आता है और मुझसे कहता है, ये पत्थर है, ये पत्थर है, ये बाबा को दो, तो मैं ही खुद निकाल के देती हूँ, मैं खुद देती हूँ”, तो मैंने कहा, “अच्छा!”, तो कहने लगी कि, “अब मैं क्या करूँ?, मुझे पूरे समय वो आदमी खाते रहता है, मेरे दिमाग में सजेशन्स [सुझाव] देते रहता है, मेरे सामने आके खड़ा हो जाता है, मुझसे कहता है, की “ये पत्थर है”, तो मैंने कहा कि, “तुम तो इतनी पढ़ी लिखी स्त्री हो और विवाहिता हो, अब तुम्हारे जो भी हीरे या जो भी तुम्हारे पास में है, ये तुम्हारे अपने पति के दिए हुए है तथा कमाई के है माँ-बाप के दिए हुए है, जो भी है, और तुम गृहस्थ में रहती हो, तुमको चार जेवर पहनने चाहिए, गृहस्ती में औरतों को जेवर पहनना पड़ता है, अलंकृत रहना पड़ता है, तुमको तो इसकी ज़रूरत है। ये तुम्हारे लिए अगर पत्थर है तो उस आदमी के लिए क्या होना चाहिए, मिट्टी। वो बाबा जी तुमसे क्यों ले रहे हैं, तुम क्यों नहीं ऐसा सोचती”।

जब मैंने उसकी बुद्धि पे आघात किया तो उसकी एक-दम आग जागृत हुई और फिर थर-थर थर-थर थर-थर वो कांपने लग गई, बहरहाल अब तो वो ठीक है और उनके प्रश्न भी सॉल्व हो गए, लेकिन एक बता रहीं हूँ मै आपसे बात कि इस तरह की चीज़ें लोग करते हैं के आदमी को किस तरह से भुलावे में डाला जाए, अब वो अंगूठी जब तक आप पहने रहेंगे, आपकी मजाल नहीं कि आप और कोई बात सोचो। आप अभिभूत रहेंगे उस अंगूठी में। यहाँ तक कि आप अगर एक टीका यहाँ लगा ले उनके हाथ से, गए आप, क्योंकि वो भी बड़े होशियार होते हैं। वो आपकी कमजोरी जानते हैं, कहाँ काम करना है।

तो लेफ्ट साइड के आदमियों में अनेक तरह की कमजोरियां होती है और अनेक तरह से आपको वो पकड़ते है, विशेषता औरतें ही होती है, औरतें इस मामले में बोहोत कमजोर होती हैं। अब उनसे शुरू किया उनके पति का बखान कि, “तुम्हारे पति तुम्हारा ख़याल रखते हैं? तुम्हारे लिए ज़ेवर बनाते हैं?”, उसने कहा, “नहीं भई वो तो कुछ और, उनकी कोई दूसरी औरत है”, अब भर दिया उसके मन में कि “और मै तुम्हारा पूर्व जन्म का पति हूँ”, ऐसे तो बोहोत से करते हैं। इस तरह की बेवकूफी की बातें, बड़ी पढ़ी लिखी औरतें भी विश्वास करती हैं, मै आपसे बताऊं और फिर हो गया, उसके बाद में सारे जेवर जो है उनको दे दे।

ये लेफ्ट साइड की जो बात है ये अपने यहाँ इसलिए भी बढ़ गई है क्योंकि इतने तरह-तरह के गुरु निकल आएं हैं और इन्होने यही विद्या, सारी प्रेत विद्या, श्मशान विद्या, वगैरह जो थी, ये कर रहे है, इसे हमारे यहां पहले भानुमती का पिटारा कहते थे। समझ लीजिये हमारे पिता के समय के जो लोग थे, वो सब ये बातें जानते थे। लेकिन आप लोग अंग्रेज हो गए, आपने, मैकाले साहब ने आपको अंग्रेजी सिखा दी, आप सभी जानते ही है।

अभी भी अपने यहाँ आदिवासी लोग वगैरह, ये काम काफी करते है, यहाँ पर खोंप लेंगे और वहां से खून नहीं निकलेगा और कभी-कभी वो अपने को लटका देंगे और इधर से उधर कूदेंगे और ये क्या परमात्मा के काम है सब, ये एक सोचने की बात है फिर ये लोग मेंढक जैसे चिल्लाएंगे कभी, या तो शेर जैसे चिल्लाएंगे, अब आपको क्या मेंढक और शेर होना है? ये अगर आदमी सोच ले तो आपकी नाभि चक्र में, आप ये चीज़ें घुसने नहीं देंगे।

बिल्कुल इसके लिए हमारे सहजयोग में बोहोत आसान तरीके है, जिससे आप अपने को बचा सकते है और बचाना पड़ेगा। रात को १२ बजे बाहर जाना वगैरह गलत चीज़ें है। इतनी ये दुष्ट प्रवृतिया मंडरा रहीं हैं, फिर लोग है शराब, शराब पीते है। शराब से ऐसे ही नाभि आपकी कमजोर हो जाएगी, नाभि कमजोर हो गयी, उसपे बाधा बैठाने में कुछ लगता नहीं। शराबी आदमी पे, ऐसा शराबी आके बैठता है कि वो खुद शराब पीता है और वो जो शराबी है, उसको कोई मज़ा ही नहीं आता है।

क्यूबा में एक औरत हमें मिली थी, उसके पति ने हमे बताया, बिल्कुल दुबली-पतली छोटी सी औरत, कि “ये एक व्हिस्की की बोतल पूरी नीट पी लेती है।” तो हमने उससे पूछा कि “क्या तुम कैसे पी लेती हो”? उसने कहा कि “माँ मेरे अंदर आप नहीं देखते, एक बड़ा भारी भीमकाय, एक नीग्रो है, वो पीता है, मै तो नहीं पीती। वही पीता है और मुझसे कहता है कि पिला मुझे”। बहरहाल अब वो ठीक है लेकिन ऐसी-ऐसी चीजें हैं।

इसकी इतनी बारीक-बारीक चीज़ें हैं कि आपको बताने लगूँ तो वो भी एक बड़ी भारी कथा हो जाए, लेकिन आपको रोज़ के इसमे आएगा, अब हमारे सहजयोगी जैसे आपने कुछ बातें शुरू की वो कहते है हां हमें पता है, पता है, क्योंकि ये रोज़ ही दिखाई देता है, रोज़ ही देखते है, तमाशे क्या होते है और ये धंधे क्या होते है अब जैसे किसी को मैं कहती हूँ कि भई पैर पर नहीं आओ, नाराज होने की बात नहीं होनी चाहिए। अब उस दिन एक देवी जी थी, उनके पति आए होंगे, वो मैंने कहा था, “इनको पैर पर नहीं लाना”, ज़बरदस्ती लाए, बेहोश हो गयी मेरे पैर पर।

अगर किसी को मिर्गी आ रही है तो मेरे सामने ज़रूर आएगी मिर्गी। क्योंकि वो सब नखरे और सब धंधे यहाँ करेंगे, इनके अंदर में जो भूत-वूत आते है ना लोगों के, जिसको लोग कहते है, देवी आ रही है, ये बड़ा ही कॉमन है, इनके देवी आ गई, हमारे महाराष्ट्र में जितनी नौकरानियां है, सबके अंदर देवी आती है, अरे कोई देवी को कोई धंधा है या नहीं? सोचिये आप, कि ऐसे नौकरानियों के अंदर में देवी आ गई। अपने समाज में इतना कॉमन है ये, इतना कॉमन है, पढ़े लिखे लोग इस चीज में फसते है।

सबसे बड़ी बात तो ये है कि ये लोग सोचते ही नहीं है कि परमात्मा ये सब धतिंग क्यों करेंगे। ऐसे तरह-तरह के लोग हैं, मने, उसका कोई वर्णन ही नहीं किया जा सकता।

अब राइट साइड के जो लोग है, अब ये, उसमे ज़रूर मै बताऊंगी कि मै अभी कोवल्लम गई थी, कोवल्लम में मैंने देखा कि, बड़ी आश्चर्य की बात है, कि घर के ही अंदर मुर्दे गाड़ते है, वहीं जलाते हैं। तो मैंने कहा, “ये क्यों करते है आप”, बताईये कितनी नेगेटिविटी आ जाएगी और वहां गरीबी आ ही जाएगी, इधर से भूत आए और उधर से लक्ष्मी जी गायब। इधर से बोतल आई उधर से लक्ष्मी जी गायब।

तो आपको ये समझ लेना चाहिए कि अगर हमारी नाभि हम ठीक रख लें, माने आप किसी की मृत्यु के यहाँ भी गए बस वहां जाकर के किसी से मिल लिए और आ गए, अपने माँ-बाप से भी यही कहना चाहिए कि हम लोग ठीक हैं अब आप फिर से जन्म लीजिये। कोई हमारी फिक्र नहीं करिए आप दूसरी योनि में हैं हम दूसरी योनि में हैं।

मृत्यु के बारे में पढ़ना, ये थर्ड ऑय के बारे में पढ़ना, प्रेत लोक के बारे में पढ़ना, ये सब चीजों से आदमी की जो है नाभि एक दम खराब हो कर के उसकी लेफ्ट साइड पकड़ जाएगी। दूसरी चीज राइट साइड में भी लोग ये काम करते हैं। राइट साइड का काम ऐसा होता है कि जैसे राइट साइड में रामचंद्र जी का चक्र है, हनुमान जी का है, तो राइट साइड में ऐसा काम करेंगे कि आपको राम का मंत्र दें दिए। किसी ने कहा अच्छा राम का मंत्र बोलो, गए आप ट्रांस [अवचेतन अवस्था] के अंदर चले गए। अब राम नाम का एक कोई भूत ही आपके अंदर आएगा, परमात्मा तो नहीं आ सकते ना। आपने किया क्या है?, क्यों आए परमात्मा आपके अंदर? आपका परमात्मा से कोई संबंध जुटा है? लोग परमात्मा को तो ऐसे बुलाते हैं जैसे कोई जेब में बैठा हुआ है या कोई नौकर है। कुछ काम हुआ, मेरे बेटे को नौकरी लगा दे, श्री राम। मेरी बीवी को ठीक कर दे, श्री राम। अरे भई, आपकी कितनी पूंजी परमात्मा के पास संपदा है।

मैं तो कहती हूं कि एक गर आपको राजा से मिलना हो, तो भी आपको सत्रह मर्तबा पता करना पड़ता है, झुकना पड़ता है, पूछना पड़ता है, तब आप जाके मिलते हैं, एकदम डायरेक्ट तो आप मिल नहीं सकते। और जो राजाओं के महाराजा है, उनको आप इस तरह से पुकारते हैं जैसे आपके बगल में बैठे हों।

किसी तरह के कोई भी नाम दे देंगे, कोई ‘ऐं’ दे देंगे, कोई ‘ह्रीं’ दे देंगे और कुछ-कुछ लोग तो यहां तक नाम अजीब-अजीब देते हैं, अमेरिका से, साउथ अफ्रीका से, एक साहब, उनको संस्कृत नहीं आती है, तो उन्होंने नाम, लड़कों को सिखाएं, ये हमारे शिष्यों में से कुछ वहाँ से आए हुए है, उनको, वो बेचारे एक साल तक रटते रहे नाम, क्या इंगा, पिंगा, ठिंगा। ये तो एक साधारण हिंदुस्तानी भी समझ लेगा लेकिन वो बेचारे एक साल तक रटते रहे और सब उनका आज्ञा चक्र पकड़ा हुआ, नाभि चक्र पकड़ा हुआ।

तो ये दो जो नाड़िया है, इसको समझ लेना चाहिए। ये भूत विद्या है। जो मरे हुए लोग जो बहुत ऐम्बिशस [महत्वाकांक्षी] हैं, वो राइट साइड में जाते हैं। वो आपके अंदर आ गया समझ लो एक भूत ऐसा, की जो इस जिंदगी में आराम से नहीं बैठ सका, ना किसी को बैठने दिया, अब उसको लगा कि मैने तो कुछ काम ही नहीं किया, वो आपके अंदर आ गया भूत बनकर, तो आपको ऐसा दौड़ाएगा, कि आपकी चाल तो होगी साइकिल की और वो आपको जैट के हिसाब से ले जाएगा। थोड़े दिन में आपकी बॉडी जो है, ऐसे-ऐसे होने लग जाएगी। ऐसे लोग हमेशा 10 साल के बाद मे रैटल [खड़खड़] करने लग जाते हैं, सारा बॉडी ऐसे हिलने लग जाता है।

इसको समझना चाहिए कि यह चीज़ क्या है। इसको जानना चाहिए की सुप्रा कॉन्शस [अति चेतन] से आए हुए यह भूत हैं। और ये आपके अंदर घुस गए, पर बड़े-बड़े गवर्नमेंट इस चीज को मान रही है क्योंकि उनको ऐसे लोग चाहिए जो जल्दी से कम करें, उनके अंदर एक भूत बिठा दिया। सोचना चाहिए कि यह कैसे होता है। अच्छा उनको ‘नो हाउ’ [तकनीकी जानकारी] वो बताएंगे नहीं, जैसे मैं आपसे कुंडलिनी और ये सारा बारीक बता रही हूं और आप भी पार होने पर, इसको मेन्यूवर [कुशलता प्राप्त] कर सकते हैं, ऐसा वो कुछ नहीं बताएंगे।

वो कहेंगे वो नहीं बताएंगे, बस तुम नाम रटो। और भूतों की जमात की जमात है इनके पास और अजीब-अजीब, अभी एक साहब ने, मेरे पास आए थे लंदन, वो अमेरिका में यही काम कर रहे हैं, भूत के टीचर है, तो उनकी हालत, वो श्रृंग, कहने लगे, मैं श्रृंग का नाम लेता हूं। मैने कहा भई, श्रृंग तो बड़े भारी मुनि थे, ये पता नहीं कैसे क्या इनको भूत कैसे चढ़ गया। तो मैंने कहा, “होता क्या है”, कहने लगे, “मैं पूरे समय सुसाइड करता हूं”। उसके मां-बाप लेकर पहुंचे की तीन बार ये कूद पड़ा है करें क्या इसको। तो मेरे से कहने लगा कि, “पता नहीं मेरे अंदर क्या हो जाता है कि मेरे अंदर से ऐसे आता है कि मैं मर ही जाऊं”। तो फिर मैंने देखा कि वो श्रृंग साहब जो थे, उनके एक ऐसे हॉर्न निकला हुआ था, कोई भूत थे, महाभूत। और मैं उनसे पूछा कि, “आप धंधे क्यों कर रहे हैं ऐसे”, तो कहने लगे कि, “हम चाहते हैं कि बहुत से लोग मर जाएं और जो हमारे काबू में है तो हम और अपना साम्राज्य छाए”। ऐसे-ऐसे धंधे ये लोग कर रहे हैं, आपको उस, उस दुनिया की खबर नहीं है और इन सब चक्करों में आप आना नहीं, बीचों-बीच रहो, जो सुषुम्ना नाड़ी है।

इस प्रकार अनेक विध हमारी नाभि चक्र की जो कुछ भी सुरक्षा है उसे रखना चाहिए और नाभि में सबसे बड़ी सुरक्षा तब होती है कि हम परमात्मा को मानते है, हमारी खोज आत्मा की होती है और स्पिरिट की होती है। जब हमारी खोज आत्मा की होगी, तभी आपको आपकी नाभि जो है सुरक्षित मिलेगी। अगर आपकी खोज और चीजों की है तो कभी भी आपकी नाभि सुरक्षित नहीं होगी।

और इतनी ज्यादा घबराने की कोई भी बात नहीं है। हमारे देश में लोग इतने घबराए हुए हैं, हर समय पैसे के पीछे में, के उनको ऐसा लगता है कि पैसा किसी तरह से भी हो, कमा ही लेना चाहिए। किसी की चाहे गर्दन भी काटनी पड़े, तो भी पैसा कमाना चाहिए। किसी की बदनामी करनी पड़े तो भी हरजा नहीं, झूठ बोलना पड़े, तो भी हरजा नहीं, पैसा किसी तरह से कमाना चाहिए। इसको मैं ये कहती हूं कि सिन अगेंस्ट द फादर [पिता के विरुद्ध पाप]। इसका नाम मैंने रखा है सिन अगेंस्ट द फादर [पिता के विरुद्ध पाप] और लेफ्ट साइड के जो लोग हैं, जो परदेसी लोग हैं, उनको मै कहती हूं कि सिन अगेंस्ट द मदर [माँ के विरुद्ध पाप]। दो तरह के सिन्स [पाप] होते हैं, एक आप लोग यहाँ अपने भारतवर्ष में हम लोग सिन अगेंस्ट द फादर [पिता के विरुद्ध पाप] कहते हैं कि हम लोग ये नहीं जानते कि परमात्मा हमारे पिता है और वो सर्वशक्तिमान है, सर्वशक्तिमान। और वो हमारा सब कुछ देखते हैं। तब हम इस तरह से क्यों विचलित है? क्यों इतने ज्यादा हम आफत में फंसे हैं? क्यों चोरी चकारी कर रहे हैं? क्यों गंदे काम कर रहे हैं? गर हम जानते हैं कि हमारे प्रभु परमेश्वर परमात्मा, सब कुछ, वो हमारे अपने हैं, तब हमें ये धंधे करने की क्या जरूरत है। गर दो आपके पास रेडियो सेट कम हो गए तो क्या आफत आ गई? उससे भी तो कोई आनंद मिलता हुआ, दिखाई नहीं देता ना। इस चीज को गर आदमी समझ ले कि संतोष से परमात्मा सर्वशक्तिमान, हमारे पिता जो है, वो हमको जो भी देंगे, “जैसे राखहु तैसै ही रहूं”। मैं तो सोचती हूं, कभी-कभी जो आदमी रास्ते पर सोता है, वो ज्यादा आनंद में है, बनिस्बत इसके की जो जाके बैंक में चेक लिखता है।

मुझे तो लिखना ही नहीं आता ये सब कुछ। मैं तो पैसा क्या है, समझती ही नहीं हूं, मेरे को अकल ही नहीं है उस चीज की, लेकिन आनंद में रहती हूं। अब है तो है, नहीं है तो नहीं है, बैठे हुए हैं, अब उसके लिए रोने की क्या जरूरत। अगर परमात्मा ने दिया है तो आराम से रह रहे हैं, नहीं है तो नहीं रह रहे। इतनी ज्यादा परेशान होने की कौन सी बात है और दूसरों पे इंप्रेशन [प्रभाव] डालना, दूसरों से झूठी अपनी संपत्ति का बखान करना, इसमें कुछ रखा नहीं है।

मनुष्य गर सादगी से भी रहता है, तो भी वो वंदनीय है और अगर वो बड़े शान शौकत से भी रहता है तो भी वो निंदनीय है, अधिकतर तो निंदनीय ही होता है। अगर कोई बड़ी मोटर लेकर के चला जाए, तो गरीब लोग कहते हैं, “हाँ, इसने चारसोबीसी करके मोटर कमाई है”, तो काहे को, सादी ही रखो। काहे को शान बघारना। उससे तो निंदा ही होती है इसलिए अगर मध्यम रहो, बहुत ज्यादा किसी चीज की लालच ना करो, तो भी नाभि चक्र बहुत सुव्यवस्थित रह सकता है।

ये तो हो गया, “सिन अगेंस्ट द फादर” [पिता के विरुद्ध पाप] और “सिन अगेंस्ट द मदर” [माँ के विरुद्ध पाप] जो है ये वेस्टर्न लोग करते हैं। माने यह है कि इनमें लज्जा नाम की चीज हट गई है। इनमें कोई भी चीज जिसको मोरालिटी [नैतिकता] कहते हैं, वो रह नहीं गई। इनके अंदर माँ, बहन, भाई, ये कोई विचार रह नहीं गया, फ्रॉइड साहब के सब शिष्य हो गए हैं। और इसलिए इतनी इन लोगों ने गंदगी कर रखी है कि मुझे आपके सामने वो कहने में भी लज्जा आती है और कहने लायक है भी नहीं। सारे लोग इसी तरह से बिल्कुल गंद हो गए हैं, बिल्कुल गंदे लोग है। मुझे तो इतनी घिन चढ़ती है, इन लोगों की बातों से भी और समझ में नहीं आता है, टीवी में देखो तो वो, कहीं जाओ तो वो, मानो इनको और कोई धंधा ही नहीं रह गया है। कोई इनके जीवन में आनंद नहीं रहा और बहुत ही गंदगी में फंसे हुए लोग है ये और इसको यह स्वतंत्रता मानते हैं। ये नहीं जानते कि सबसे बड़ी परतंत्रता इन्होंने अपने ऊपर लाध ली है, गंदी आदतें लगा ली हैं और बिल्कुल बेकार हो गए हैं। दुनिया भर की गंदी बीमारियां, इनके अंदर में है, इनकी औरतें बिल्कुल गंदी हो गई है और कोई भी इनमें से ऐसा नहीं रह गया जिसको कि हम माने कि भई इसमें कुछ भी ऐसी शाश्वत चीजें बची है।

सहज योग की कृपा से वहाँ पर हमने 300 आदमियों को ठिकाने लगाया और उनको रास्ते पर लाए। और जड़वाद भी जिसे हम कहते हैं कि भई मटीरीअलिज़म [भौतिकवाद], गर आपके अंदर मैटर [भौतिक द्रव्य] आ जाए तो फिर आदमी सुखी होता है, बिल्कुल भी नहीं। बड़े कंजूस, महा कंजूस, कभी दो पैसा नहीं खर्चा करेंगे। किसी के घर में जाओ, तो आपको बैठने को भी नहीं कहेंगे, इनके घर में चूहा भी नहीं जाता। ऐसे ये लोग होते हैं, महा कंजूस होते हैं, आप लोग इनसे बहुत ज्यादा छूटे हुए हैं, आपको पता नहीं है, आप में भोलापन बहुत ज्यादा है। आप बहुत सादगी हैं, मां बहन है आपके अंदर, क्योंकि हमारा देश योग भूमि है। इसमें कितना भी टूटेगा आदमी तो कहाँ तक टूटेगा। जाएगा तो कहाँ तक जाएगा, इसके बंधन से छूटना मुश्किल काम है।

लेकिन तो भी आप देखिए कि आज यहाँ पर देख लीजिए आप, आपको आश्चर्य होगा कि एक भी परदेसी नहीं आया हुआ, यह जो आए हैं, यह तो मेरे ही साथ आए हैं। एक भी परदेसी एडवर्टिसमेंट [विज्ञापन] देखकर नहीं आया। Not a single foreigner has come after seeing my advertisement [मेरा विज्ञापन देखने के बाद एक भी विदेशी नहीं आया]. और आता है इक्का-दुक्का, वो भी भाग जाता है क्योंकि जैसे ही मैंने कहा कि आपको सदाचार से रहना पड़ेगा सहजयोग के बाद, तो भागे। क्योंकि सदाचार उनके लिए ऐसी चीज लगती है कि बिल्कुल ही, उसका फिर कह देते हैं कि वो आंटी, फलानी-डीखानी है, उसके जैसे वो बताती है माताजी।

पर ये होते हुए भी लंदन जैसे शहर में, आज भी हमने 300 आदमी ऐसे खड़े कर दिए हैं कि जिनको आप मान सकते हैं कि ये सदाचारी भी हैं, बड़े उच्च स्थिति के हैं और आप ये भी मान सकते हैं कि ये लोग बहुत ही ज्यादा इस मामले में गहरे उतरे हैं, बहुत मेहनत की है, इन्होंने सब गंदी बातें छोड़कर के, बड़ी मेहनत की है तो ये भी इनमें बात है कि इनकी खोज भी बड़ी जबरदस्त है, अगर इनसे कोई बता दे कि इसमें सत्य है और सत्य को पा लें तो बोहोत उठते है।

नाभि चक्र पर मैंने इसलिए बहुत समय दिया है कि नाभि चक्र हमारे लिए बहुत ही महत्वपूर्ण है। अब नाभि चक्र के खराब होने से कौन सी बीमारियां होती है वो मैं आपको बताती हूं। नाभि चक्र के खराब हो जाने से, सबसे पहले तो आपको बीमारी होती है, के जिसे लीवर कहते है, राइट साइड में, लीवर के खराब हो जाने। अब सहज योग में हम लोग लीवर बिल्कुल पूरी तरह से ठीक कर सकते हैं और वो किस तरह से करना चाहिए, वो आपको बता दू।

दूसरी चीज है कि इंबैलेंसेस [असंतुलन] आ जाए, मतलब ये नाड़ी या वो नाड़ी। गर राइट नाड़ी बहुत चले आदमी की, गर कोई आदमी बहुत ज्यादा सोचता है, विचारता है तो उसको डायबिटीज और इस तरह की बीमारियां जो कि उसके स्प्लीन और पेनक्रियाज और उसकी किडनी और यूट्रस से संबंधित है वो हो जाती है।

नाभि चक्र की गहन जो बातें है, वो भी मैंने आपसे बता दी की आदमी गर शराब पीता है या उसको यह भूत-वूत का काम करता है, तो भी नाभि चक्र खराब हो जाता है। और नाभि चक्र की और विशेषता यह है कि इसके अंदर धर्म है। गर आपने, जैसे अब हम ही अपना बताते हैं आपसे कि हमें तो गर कोई नंगी औरत का फोटो देख ले तो फौरन उल्टी हो जाएगी। फौरन उल्टी, हम तो अपने दिमाग से सोचते ही नहीं। हमारा धर्म सारा पेट ही में बैठा हुआ है। कोई भी गलत कोई काम करता है तो एकदम हमें फट से उल्टी हो जाएगी, पहली चीज और नहीं तो फिर डायरिया [दस्त] लग जाएगा दो-तीन इसके लिए, तो बिल्कुल ही सीधा हिसाब है, उसमें कोई हम सोचते नहीं, हम तो कोई चीज को बुरा भला कहते भी नहीं, पर देखा ये चीज़ गंदी है, हो गया, वो पेट ही हमारा सोचता है। पेट सोचता है दिमाग नहीं सोचता।

तो धर्म जो है पेट में है और इसलिए अपने यहां खान पीन का विचार बहुत बताया है। लेकिन जो विचार बताया है वो बिल्कुल हम लोग गलत तरीके से चलते है। विचार ये है, कि ब्राह्मण को किसी हाथ का नहीं खाना चाहिए, ब्राह्मण माने रियलाइज सोल [आत्मसाक्षात्कारी आत्मा]। रियलाइज सोल [आत्मसाक्षात्कारी आत्मा] गर नॉन रियलाइज सोल [अनात्मसाक्षात्कारी आत्मा] के हाथ से खाता है तो उसके हाथ में वाइब्रेशन जो है, वो खराब हो जाते हैं तो उसको तकलीफ हो जाती है। इसलिए कहाँ गया है, लेकिन वो गर जात का, आजकल तो जाति ही है, दुनिया भर की बनी हुई, गर शेड्यूल कास्ट भी हो और वो गर रियलाइज सोल [आत्मसाक्षात्कारी आत्मा] है, तो उसके लिए भी प्रतिबंध है कि ऐसा ब्राह्मण जो कि पैसा लेता है, भगवान के नाम पर, उसके हाथ का नहीं खाना चाहिए। अनटचेबिलिटी [छुआछूत] का यह अर्थ है। इसका गहन अर्थ यह है कि जो आदमी रियलाइज सोल [आत्मसाक्षात्कारी आत्मा]है उसको अनरियलाइज सोल [अनात्मसाक्षात्कारी आत्मा] से बना हुआ खाना नहीं खाना चाहिए या कम से कम किसी दुष्ट के हाथ का तो खाना ही नहीं चाहिए।

तो अब जो आप गुरुओं के यहां जाते हैं, उन्होंने खाना खिलाया, नाभि गायब, इन्होंने सबने सत्र खोले है मुफत। आपकी नाभियां गायब हो गई, आपका सारा पैसा गया, इनके पास। या तो आपको वो विभूत देते हैं खाने के लिए, जिसके पेट में विभूत गई, उसकी नाभि गायब। एकदम सो गए वहां, लक्ष्मीनारायण।

इसलिए मैंने नाभि पर आपसे कहा है कि इसका संतुलन बनाए रखना है और बहुत श्रद्धापूर्वक, अब जो आदमी संतुलन बनाए रहते हैं, उनमें, नाभि चक्र में एक और विशेषता है कि बहुत ज्यादा खाने के बारे में सोचना, ये भी हमारे हिंदुस्तान में बीमारी है। सुबह से शाम तक औरतें खाना बनाती रहती हैं और उनको ये शौक है कि आदमी को बेवकूफ कैसे बनाया जाए। आदमी भी खाने के पीछे में बेवकूफ रहते हैं। उनको तो खुद बनाना कुछ आता ही नहीं, कभी हाथ से इतना भी काम करना नहीं आता, गर औरत को, औरत कहीं मायके चली जाए तो आदमी की हालत खराब हो जाती है। औरतें भी इस बात को खूब जानती हैं। वो तरह-तरह के ऐसे-ऐसे खाने बना करके, कहते हैं ना की possess your husband through his stomach [अपने पति को उसके पेट के माध्यम से अपने वश में करना], तो वो भी ऐसा एक-एक बनाती रहती है। वह भी एक तरह का भूत ही है समझ लीजिए। और आदमी लोग भी रात-दिन इसी में लगे रहते हैं कि ये खाने को चहिए, आज हमें ये पसंद है, हमें वो पसंद है, औरतें भी इसी में लगती है। हालांकि हम भी बहुत अच्छा खाना बनाते हैं पर, हर समय खाने के बारे में सोचते रहना, ये भी बड़ी गलत बात है कि हमें ये खाना है, वो खाना है या बहुत ज्यादा खाना है तो बिल्कुल भूत का लक्षण है।

हम लोग कोई-कोई लोग इतना ज्यादा खाते हैं इस भारतवर्ष में कि कोई आश्चर्य नहीं लोगों को खाने के लिए नहीं है। कुछ-कुछ लोग तो क्या अधिकतर लोग इतना खाते हैं कि आश्चर्य होता है, कभी आप विश्वास नहीं करेंगे, मैने अपनी आंखों से देखा है, एक बार हमारे यहां कोई श्राद्ध था, तो हमारी सिस्टर इन लॉ [जेठानी/देवरानी] ने कहा, कि “भई आप श्राद्ध करा रहे हो, उसमें तो भई पांच ब्राह्मणों को खिलाओ जरूर”। मैंने कहा, “भई 200 गरीब को खिला दो, ये ब्राह्मणों का चक्कर मुझे नहीं पसंद”। कहने लगे, “नहीं नहीं मेरे कहने से”, मैंने कहा, “अच्छा बस”। वो आए, उन्होंने कहा, “नहीं, ज्यादा कुछ करने का नहीं, सिर्फ 5 सेर कलाकंद, हम लोग के लिए, सबके लिए लाओ”। मैंने सोचा, “घर-वर ले जाएंगे बेचारे”। इतने बड़े-बड़े उनके तो पेट थे और आके बैठे और पांच-पांच सेर सबने मेरे सामने 1 घंटे के अंदर घप घप, घप, घप खा लिए। मेरे को तो वो कभी भूलता ही नहीं, मैं कहती हूँ, गर ये लोग 5-5 सेर खाएंगे तो ऐसे बहुत से लोग होंगे जिनको इतना भी नहीं मिलेगा। खाने पर बैठेंगे तो कॉम्पिटिशन हो जाएगी अपने यहाँ।

एक साहब ने 63 गुलाब जामुन खाए और वो सबको तारीफ अपनी बताते फिरते हैं कि मैंने 63 गुलाब जामुन खाए। ये कोई तरीका है। एकदम भूतों के लक्षण है। बकासुर। इस तरह से खाने की क्या जरूरत है। मनुष्य बहुत थोड़े खाने से भी जीवित रहता है। कोई ज्यादा खाने की जरूरत नहीं। बहुत थोड़ा खाना चाहिए, लेकिन जो लोग बिल्कुल भी नहीं खाते अब उपासड़े लोग, ये बिल्कुल बेकार है। उपास करने की बिल्कुल कलयुग में जरूरत नहीं है। उपवास हमारे यहाँ निषिद्ध है। हमारे सहजयोग में निषिद्ध है, कोई सा भी उपवास नहीं करने का। एक ही दिन नरक का, नरक चतुर्दशी के दिन सिर्फ आप देर से उठना चाहिए और उपास करना चाहिए, क्योंकि उस दिन नर्क के द्वार खुलते हैं। बाकी दिन अब जैसे चतुर्थी होती है, संकष्टी हो, चतुर्थी हो, गणेश चतुर्थी, गणेश चतुर्थी के दिन सब लोग उपास करते हैं।

एक साहब हमारे पास आए उनको प्रोस्टेट ग्लैंड की तकलीफ और बड़े भारी [गणेश? अश्रव्य/inaudible] के पुजारी और बहुत शरीफ आदमी और बहुत ही अच्छे सहजयोगी, मुझे बड़ा आश्चर्य हुआ। मैंने कहा, इनको कैसे प्रोस्टेट ग्लैंड की तकलीफ है क्योंकि आपसे मैंने बताया, प्रोस्टेट ग्लैंड के पास ही गणेश का चक्र है। तो मैंने उनसे ऐसे ही चना, मै देती हूं ना, मेरा प्रसाद चना, तो चना निकाल कर दिया, तो उनका ज़रा सा मुंह बना, वो दूसरे साहब कहने लगे, कि “इनके तो आज उपास”। मैंने कहा, “आज काहे का उपास”। कहने लगे, “आज गणेश जी का जन्म है, तो मैंने उपास किया”। मैंने कहा, “अच्छा तरीका है”।

अरे भई, जिस दिन किसी का जन्म होता है, उस दिन क्या सूतक करते हैं। इसी तरह से रामचंद्र जी का जन्म है तो उस दिन, शिव जी का जन्म है तो उस दिन, ये कितनी गलत चीजें हैं। ये ब्राह्मणों ने आपको बेवकूफ बनाने के लिए सिखा रखी है। ये सब सीधे सरल विचार से आप सोचें कि क्या जिस दिन किसी बच्चे का जन्म अपने घर में होता है, उस दिन हम खुशियां मनाते हैं, मिठाइयां बटवातें हैं, कि उस दिन उपास करते बैठते हैं, सूतक लगा के। यह सब गलत-गलत इस तरह के उपास, फिर एकादशी का उपास, उस दिन एकादशी का उपास होगा, लेकिन सोचा ये जाएगा कि सिंघाड़े का आटा कहाँ से आएगा। वो कहाँ से आएगा। सवेरे से लोग बैठे रहेंगे, इसी इसमे कि आज क्या खाएंगे, आज क्या होगा, आज कौनसी चीज़ बनेगी। ये कोई उपास हुआ?

चित्त को हल्का रखना जरूरी है। रात दिन खाने के बारे में सोचने से भी आदमी भूखा ही मरता है। क्योंकि उसको लीवर की बीमारी हो गई, तो भूखा मरेगा। उसको अगर कोई तकलीफ हो गई तो भूखा मरेगा। इस तरह की बहुत सी चीज़े होती हैं, जिससे भी आदमी को भूखा रहना पड़ता है। फिर आप काहे को जबरदस्ती भूखे रह रहे हैं। अगर कोई शरीर में तकलीफ हो गई, तो आदमी भूखा रहता है, उसके पेट में शिकायत हो गई, तो भूखा रहता है, जबरदस्ती काहे को आप भूखे रहते है। हाँ, वेल-नरिश्ड [सुपोषित] होना चाहिए, साधारण खाना चाहिए, संतुलित खाना चाहिए, पर उसके ऊपर इतना विचार करने की कोई जरूरत नहीं, सर्वसाधारण जो कुछ मिल गया, उसको वाइब्रेट [चैतन्यित] करके, सहजयोगी लोगों को खाना पीना चाहिए। इस तरह से आपकी नाभि चक्र की भी दशा जो है, वो ठीक रहेगी। अब नाभि पे मैने क्यों कहा, मैं आपसे बता रही हूं कि।

[[श्री माताजी किसी से बात कर रही हैं।] बैठ जाइए बेटे, पार होके जाओ, कहाँ जा रहे हो। ये एक नमूने है अपने, क्या करें।]

इसलिए क्योंकि नाभि चक्र बहुत महत्वपूर्ण है, इसलिए मैंने नाभि चक्र के लिए बताया है और इन तीन-चार दिन में, मैं सारे चक्र आपको बताऊंगी, पर नाभि चक्र बहुत ही महत्वपूर्ण है और उसको समझ लेना चाहिए, कि किसी भी वजह से नाभि चक्र खराब हो गया, जैसे लीवर की बीमारी होती है, की बचपन में गलती से बच्चों को गर आप भारी खाना दे दें, चॉकलेट या कोई, जिसको कहते हैं रबड़ी वगैरा, हैवी [भारी] चीज जाए, तो उससे भी लीवर हो जाता है, बहुत काम करने से भी लिवर खराब हो जाता है, तो इसको भी ठीक हो सकता है, सहजयोग से सब बीमारियां ठीक हो सकती हैं और संतुलन आ सकता है।

सबसे बड़ी चीज यह है की नाभि चक्र में मनुष्य का चित्त बसता है। चित्त जो है वो आपके लीवर से सस्टेन्ड [स्थिर किया हुआ] रहता है। चित्त जो है वो आपका गर खाने में लगाया, तो आप खाने से गए। यही चित्त जब परमात्मा की ओर उठता है, तभी वो असल में मानव हो जाता है। जब तक ये चित्त व्यावहारिक चीजों की तरफ, इधर-उधर की चीजों की तरफ में, जिसको कहना चाहिए, सुपरफिशल [सतही] चीजों की तरफ में, चित्त फंसा रहता है, वो चित्त, हमेशा ही ऐसा गड़-बड़, डामाडोल रहता है। पर यही चित्त जब यह सोचता है कि वो परमात्मा जो चीज है, वो पाने की है और बाकी सब व्यर्थ है। तभी चित्त जो है वहां से उठकर के और कुंडलिनी से, कुंडलिनी के ऊपर छा जाता है और वो कुंडलिनी जब उठती है तो उसके ऊपर छाया हुआ चित्त भी, ऊपर उठकर के और सर्वव्यापी शक्ति में एकाकार हो जाता है।

इसीलिए नाभि चक्र का होना बहुत आवश्यक है कि अच्छा हो जिससे आपका चित्त जो है वो संतुलित हो, पूर्णतया वहाँ पर, एक ही भावना रहे कि हमें यह खाना भी जो है एक यज्ञ कर्म है, खा रहे है लेकिन विशेषकर सबसे बड़ी चीज जो है वो हमें परमात्मा को पाना है। ये चित्त, यहाँ से उठकर के, जब उठता है तो अनेक चक्रो में से गुजर के और बाहर निकल जाता है। ये चित्त जब शुरू में, जब जानवर होता है या कोई होता है तो वो परमात्मा की और नहीं उठता है। मनुष्य की दशा में ही वो परमात्मा की और उठता है। तो जब तक आपके अंदर ये भावना बनी रहेगी कि अंत में मुझे परमात्मा को ही पाना है, आपकी नाभि चक्र बहुत संतुलन में आ जाएगी। वही है, “त्वमेकं वरेण्यं, त्वमेकं शरण्यं”। उसके सिवा और मुझे कुछ पाने का नहीं, ऐसा ही आप नाभि चक्र पर संतुलन रखें, तो आपका नाभि चक्र बहुत अच्छा रहेगा और यही गर हमारे देश में हो जाए तो हमारे देश का भी भविष्य बहुत उज्जवल है।

क्योंकि हमारे देश का जो मैंने कहा, बेस बहुत बड़ा है और बड़े-बड़े अवतरण यहीं हुए हैं। विष्णु जी के सारे ही अवतरण यहाँ हुए हैं। विष्णु जी के सारे अवतरण नाभि चक्र पे हुए हैं। आप जानते हैं कि दशावतार जो भी हुए वो बिल्कुल सही बात है। ये भी हमारे उत्थान की कथा है। जिस प्रकार एक मछली पहले होती है फिर मछली से जाकर के, मछली जब किनारे पर आ जाती है तो फिर वो कछुआ हो जाती है, रेप्टाइल्स [रेंगने वाले जन्तु]। उसी प्रकार हमारे एक-एक उत्थान की सीढ़ियां हमने नाभि चक्र पे ही लांघी हुई है। अंत में सारे परशुराम वगैरह जो भी हैं, वह सारे ही नाभि तक है, सिर्फ जो उसके ऊपर का जो चक्र है जो कि यहां दिखाई नहीं गया है, राइट हैंड साइड में ये चक्र है जिसे कि हृदय का राइट हैंड साइड कहते हैं, वहां श्री राम का अवतरण हुआ। वो बीचो-बीच इसलिए नहीं है कि उन्होंने अपने को अवतार न सिद्ध करके और मर्यादा पुरुषोत्तम सिद्ध किया है इसलिए वो अवतार के मार्ग से हटके और साइड में हो गए। लेकिन उनका भी चक्र बहुत ही महत्वपूर्ण है और वो मैं आपको कल सारा बताऊंगी विस्तार से।

अब आप हम लोग ध्यान में जाएंगे। कल सवेरे भी ध्यान यहां पे होगा, सिर्फ ध्यान होगा, शाम को फिर मैं आपको चक्रों के बारे में बताऊंगी। अब कोई प्रश्न हो तो, क्या कह रहें है।

श्री माताजी: क्या कह रहे हैं? [पृष्ठभूमि में अश्रव्य बातचीत]

अच्छा, आपको आश्चर्य होगा, हाँ, बैठिये बैठिये, फॉरेनर्स [विदेशी] जो है, वो हमसे बहुत अच्छे हैं, इस मामले में। हम्म! आप इन लोगों से जरा बात करिए, आपको सिखाएंगे राम क्या है। ये जो पार हो गए, आपको आश्चर्य होगा, के आप लोगों में ये बात नहीं है। ये तो मैं हमेशा कहती हूं कि, “जहां दांत हैं वहां चने नहीं, जहां चने हैं वहां दांत नहीं”। इन लोग, जब पार हुए हैं तो एक तो इन्होनें सब चीज छोड़ दी, दुनिया भर की फालतू की चीज़े और लग गये इसमें। और ये लोग जितने माहिर हैं आप लोग नहीं। राम के अंग-अंग ये लोग जानते हैं। और हनुमान के अंग-अंग ये जानते हैं बस लगने की बात है। ये तो किसी भी चीज़ को सॉर्ट आउट [सुलझा] कर डालते है।

हमारे जैसे आधे-अधूरे लोग नहीं हैं क्योंकि हमको सब मिला हुआ है ना तो उसका होश ही नहीं है। श्री राम क्या चीज है और श्री राम के अंग-अंग क्या है, उनकी क्या विशेषताएं हैं, इसकी सारी बारीक चीजे ये सीख गए और मेरी, इनके पास में, इन्होंने जितने मुझसे इस पर ज्ञान प्राप्त किया है, आप समझ नहीं सकते, यहां तो मैं देखती हूं कि अभी मैं प्रोग्राम [कार्यक्रम] कर रही हूं, अभी सब लोग आएंगे, उसके बाद गायब, फिर कोई प्रोग्राम [कार्यक्रम] में आएगा ही नहीं। हालांकि इसपे हमने चार्ट्स  बनवाए हैं, सब कुछ काफी सफाई से दिया हुआ है। इन लोगों ने जितनी मेहनत की है वो आप लोग नहीं कर सकते, साहब।

मैं ये एक बता दूं आपसे, ये लोगों का, उतनी इनकी सम्पदा नहीं है जैसे आपकी पूर्व सम्पदा है, आपके पास बहुत है। लेकिन आप लोगों में मेहनत नहीं है, ये तो बिल्कुल सही बात है, हिंदुस्तानी मेहनती बहुत ही कम होता है। यहां बैठे हुए हैं, आप पूछ लीजिए, सहज योगी बताएंगे कि इन लोगों ने तो आप सोचिए, कितना रुपया खर्च करके यहाँ पर आए हुए हैं और देहातों में मेरे साथ घूम रहे हैं। सब दूर चल रहे हैं, कितने सहज योगी मेरे साथ घूम रहे हैं? लन्दन से ये लोग आये हैं और ये लोग दुनिया को पार करा रहे हैं।

कल वहां यूनिवर्सिटी [विश्वविद्यालय] में, ये लोग पार करा रहे थे और वहां के जवान लड़के, अभी देखिए ना बैठे थे, चले गए। इनकी गहराई नहीं है आप लोगों में, ये बात सही है। लेकिन इनमें सम्पदा, कम है आपसे, इनकी सम्पदा आप से कम है। आप बहुत जल्दी भी पार हो जाते हैं और पाने पर उसको छोड़ भी देते हैं, आसानी से, क्योंकि कोई चीज, जैसे कोई रईस आदमी होता है ना, तो उसके बेटे कैसे होते हैं, उस तरह के आप लोग हैं। आया पैसा उड़ाया, काम मौज किया काम खतम।

इन लोगों ने मेहनत से पाया है, उसकी ये महत्ता ज्यादा जानते हैं। इनको कोई प्रॉब्लम [समस्या] नहीं, ये तो बहुत ज्यादा हमसे होशियार हैं, आप इनसे बात करिए। आप गर वैष्णव हैं तो सारा वैष्णव धर्म आपको ये समझा देंगे। अच्छा, इसलिए मैंने कहा, कि जो किताब हम लोग छाप रहे हैं, उसको आप पढ़िए, एक फॉरेनर [विदेशी] ने लिखा है, आपकी आंखें खुल जाएंगी। सबने मिलके मेहनत की है उसमें, लेकिन आपकी आंखें खुल जाएंगी, जितनी गहराई तक ये पहुंचे हैं। राम जी का कार्य और हनुमान जी का कार्य और कितना उसको समझे है। और कितने श्रद्धापूर्वक हर एक चीज को समझते है, वो आप को अंदाज़ ही नहीं हो सकता। इतना ही नहीं हमारे जो बच्चे वहां गए हुए हैं, उनमे से भी दो-चार हमें मिले, वो भी ऐसे ही हो गए। कहने लगे की जब हम परदेस में आए, तो पता हुआ, हमारी संस्कृति कितनी ऊंची है, इसकी महत्ता कितनी है और उसके बाद हमने इसका महत्व पाया।

तो इनकी बात और है। आप लोगों की बात और है। आप तो अपनी संस्कृति के बारे में कुछ जानते ही नहीं, कुछ भी नहीं जानते। क्या जानते हैं आप? आप तो सब साहब हो गये। सिर्फ टेलकोट नहीं पहनते, बाकी सब लोग साहब हैं। साहिबियत ही आ गई आप लोगों के अंदर में। कोई कुछ जानता ही नहीं अपनी संस्कृति के बारे में। हमारे तो एजुकेशन [शिक्षा] ही में नहीं है कि अपनी संस्कृति के बारे में बात करें।

सब लोग, यहां तक के, एक छोटी-छोटी बात नहीं पता रहती लोगों को, कुछ बात पता नहीं रहती, मुझे आश्चर्य ये हुआ, मैं अभी कोवलम गई थी और वहां पर वो मंगाए गए, कुछ न्यूज़ पेपर [अखबार] वाले। पता नहीं उन लोगों ने कहा है कि, “न्यूज़ पेपर [अखबार] वाले आएंगे”, मैंने कहा, “अच्छा”। तो पहले उन्होंने आते ही कहा, कि “हमको एक-एक विस्की की बोतल मिलेगी, तो हम आएंगे”। कम से कम ये लोग कभी ऐसी बात नहीं करेंगे। मैने कहा, “इन सब को खदेड़ो यहाँ से, कोई जरूरत नहीं, एक भी आदमी मुझे नहीं चाहिए, सबको यहां से खदेड़ो”।

फिर उसमें से कुछ आये, बेचारे जो शरीफ थे, वो आये। आने के बाद भी वहां, कोई श्रद्धा पूर्वक बैठें कि भई माँ बोल रही हैं, कुछ नहीं। बहुत अफ़लातून समझके वहां बैठे, सब सूट-बूट लगा करके, गधे जैसे। कुछ मुझे उनके प्रति इतना भी नहीं लगा कि इनको कुछ समझाऊं या कुछ करूं। दस मिनट के अंदर मैंने कहा, “खत्म करो इन लोगों को, बेकार के लोग हैं सारे”।

उसमे से एक ने तो इतनी मूर्खता करी कि मैंने उससे कहा, कि “तुम्हारे यहां पर, केरला में, आदि शंकराचार्य जैसे महान पुरुष हो गए”, तो कहने लगे, “अच्छा हमें तो पता ही नहीं था”। और दूसरे ने कहा, “मुझे ये ही नहीं पता, की आदि शंकराचार्य कौन थे”। इसमे बहुत वो अपनी शान बघार रहे थे। हम लोगों को बड़ी शान लगती है कि हम अपने देश के बारे में कुछ न जाने। और परदेस के बारे में हम सब कुछ जान ले। इसमे हम लोग सोचते हैं, वाह, वाह, वाह, वाह बहुत बड़े आदमी हम हो गए।

इसकी आपको पता नहीं है ऐसे लोगों की इज्जत दुनिया में कहीं नहीं होती, इसलिए हमारे जो हिंदुस्तानी भाई वहां पहुंचे हैं उनकी कोई इज्जत नहीं होती। वो आपकी तब इज्जत करेंगे जब आप असली मायने में भारतीय होंगे, और भारतीयता सबसे ऊंची चीज है। लेकिन मुझे दिखाई नहीं देते भारतीय लोग। सब अंग्रेजियत हो गई और इतनी गुलामी की वो ज़ंजीरें हमने पहन ली है, कि अभी भी गर हिंदी भाषा आपको नहीं आती तो कोई हर्ज नहीं है, पर अंग्रेजी गलत नहीं बोलना चाहिए। अंग्रेजी बराबर होनी चाहिए। क्या जापान के लोग अंग्रेजी बोलते हैं?, कोई देश के लोग अंग्रेजी बोलते हैं?

इतना ही नहीं आपको आश्चर्य होगा कि मुसलमान जो हमारे शिष्य हैं वो भी आपसे ज्यादा जानते हैं। आप से हज़ार गुना ज़्यादा जानते हैं। आप उन लोगों से मिलिएगा कभी, हमारे जो मुसलमान शिष्य हैं, आपको आश्चर्य होगा। पर हमारे यहां के शिष्यों को हम नहीं कह सकते, मेहनत नहीं, मेहनत नहीं है, शो बाजी है सिर्फ, मेहनत कम करते हैं। अब आप लोग देखें क्या करते हैं। अगले साल आयेंगे तो पता होयेगा कि एक आया था, दूसरा आया नहीं, तीसरा भाग गया, चौथा बैठ नहीं सकता। ऐसे ही नमूने हमेशा देखें हैं यहां पर मैंने। इन लोगों की तो आप चिंता छोड़ो बेटे, अपनी करो।

अब आप ध्यान में बैठें? आपको वैष्णव धर्म ही दे रहे हैं, ये वैष्णव ही है। वैष्णव धर्म से ही एवोलूशन [विकास] होता है। ये वैष्णव धर्म है लेकिन वैष्णव का मतलब ये नहीं है कि शिवजी का काम नहीं है, शिवजी का भी बहुत बड़ा काम है। हाँ बेटा? एकाग्रता! पर वो एकाग्रता दूसरी चीज है और ये एकाग्रता दूसरी चीज है। इसलिए उसमें भी कन्फ्यूजन हो जाएगा। इसमें पानी भर दो, ठीक है, बस पानी, ये नहीं, चाय तो पीते नहीं।

सब अतड़िया निकालने की क्या जरुरत है, अपने आराम से बैठो, इसका मतलब नहीं की लैज़ी लम्प [आलसी] हो जाओ, ये मेरा मतलब नहीं है। पर कोई ऐसी अतिशयता करने की जरुरत नहीं है, और तो नहीं ना, अब कोई सवाल, आप बैठें ध्यान में? आपका भी रहा है, बेटा आपका सवाल तो अभी नहीं सॉल्व [हल] होगा, जरा पार हो जाओ तुम, तुम्हारा तो एक ही वो चक्कर बैठ गया है, आज्ञा ऐसे पकड़ा हुआ है तुम्हारा, कि बस, महा दुष्ट है वो, क्या नाम है उसका?